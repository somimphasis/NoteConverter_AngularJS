AQUEST ACORD DE LLICÈNCIA D'USUARI FINAL ("Acord") CONTÉ ELS TERMES I LES CONDICIONS DEL PROGRAMARI OBTINGUT DE LA XEROX APP GALLERY ("Programari"). LLEGIU-LO ATENTAMENT ABANS DE DESCARREGAR, INSTAL·LAR O UTILITZAR EL PROGRAMARI. EN DESCARREGAR, INSTAL·LAR O UTILITZAR EL PROGRAMARI, ACCEPTEU ESTAR SUBJECTE ALS TERMES I LES CONDICIONS D'AQUEST ACORD. SI NO ACCEPTEU ELS TERMES I LES CONDICIONS D'AQUEST ACORD, NO PODEU DESCARREGAR, INSTAL·LAR O UTILITZAR EL PROGRAMARI I HAUREU D'ELIMINAR TOTS ELS FITXERS DEL PROGRAMARI ALS QUALS HÀGIU  ACCEDIT (O BÉ HAGI ACCEDIT UN TERCER EN NOM VOSTRE) DE TOTES I CADASCUNA DE LES MEMÒRIES INFORMÀTIQUES EN LES QUALS S'HAGI CARREGAT O EMMAGATZEMAT EL PROGRAMARI.

En aquest Acord, el terme "Xerox" significa Xerox Corporation, les seves empreses operatives, filials i afiliades, i "vós" es refereix a la persona o l'entitat jurídica que adquireix el Programari. Si instal·leu el Programari en nom de l'usuari final, abans de continuar cal que accepteu que esteu actuant com a l'agent del client de l'usuari final i que 1) heu llegit i acceptat els termes d'aquest Acord, tal com ho autoritza l'usuari final, o bé que 2) heu informat l'usuari final sobre els termes de la llicència i que aquest els ha acceptat de manera explícita.

1. Definicions:
a. "Clau d'activació": una clau d'autorització, una clau de llicència, un crèdit d'ús o un altre mecanisme d'activació o autorització obligatori per activar o continuar l'accés o utilitzar el Programari o qualsevol contingut, recurs, funcionalitat o servei proporcionat o facilitat dins el Programari.
b. "Identificador d'aplicació": una cadena alfanumèrica única generada per la Xerox App Gallery per a cada aplicació.
c. "Usuaris autoritzats": qualsevol persona a qui li atorgueu accés o permís per fer servir la vostra còpia del Programari d'acord amb els termes d'aquest Acord.
d. "Aplicació basada en el núvol": un Programari que proporciona accés a productes i serveis basats en el núvol oferts per Xerox o tercers, o que està dissenyat per treballar-hi.

2. Concessió de la llicència.  Subjecte als termes i les condicions d'aquest Acord, Xerox us concedeix una llicència no exclusiva i no transferible per instal·lar i utilitzar el Programari en equips de la marca Xerox que posseïu o controleu (l'“Equip”).  La vostra llicència per al Programari continuarà vigent fins que deixeu d'utilitzar o posseir l'Equip en què s'ha instal·lat el Programari o, si sou un arrendador de l'Equip en què s'ha instal·lat el Programari, fins que el vostre primer arrendatari deixi d'utilitzar-lo o posseir-lo.  No teniu cap altre dret sobre el Programari i no podeu: (i) distribuir, copiar, modificar, descompilar, tractar amb enginyeria inversa el Programari ni crear-ne derivats; (ii) activar el Programari entregat en un estat desactivat; o (iii) permetre que altres portin a terme aquestes accions. Si el Programari inclou una Aplicació Xerox, podeu fer una (1) còpia d'arxiu o de seguretat del Programari, sempre que aquesta còpia contingui tots els drets d'autor i altres avisos de propietat inclosos en el Programari original i que s'utilitzi només amb la finalitat de restaurar-lo en cas de necessitat. El títol de propietat i els drets de propietat intel·lectual del Programari corresponen únicament a Xerox o els seus proveïdors de llicències, que es consideren beneficiaris externs del present Acord.

3. Activació i validació del Programari.
a.  L'ús del Programari requereix l'adquisició de la Clau d'activació i pot estar subjecte al pagament de càrrecs addicionals.  En adquirir el Programari i/o les Claus d'activació, el document de la comanda, la confirmació de la comanda o el flux de compra (la "Comanda") haurà d'especificar (a) l'àmbit d'ús autoritzat per al Programari, el qual pot incloure: (i) el nombre de llicències, còpies o instàncies adquirides; (ii) el nombre de crèdits, transaccions o altres unitats d'utilització adquirides; (iii) serveis de subscripció adquirits i durada de les subscripcions; o (iv) característiques adquirides (denominades col·lectivament, segons correspongui, "Àmbit d'utilització"), i (b) la durada de la subscripció o la data de venciment de l'Ambit d'utilització adquirit (el "Termini"). Una vegada expirat el Termini, l'accés i l'utilització del Programari poden veure's limitats o no estar disponibles.  Si feu un ús continuat del Programari més enllà del Termini caldrà que adquiriu Claus d'activació addicionals.  
b. El programari es pot lliurar en mode de prova, que us permet executar el Programari un nombre limitat de vegades, durant un període de temps limitat, o es pot lliurar amb una funcionalitat limitada.  Per utilitzar el Programari més enllà del mode de prova i accedir a funcionalitats addicionals i utilitzar-les pot ser necessari adquirir una Clau d'activació o registrar-se a Xerox o al Desenvolupador; aquestes accions poden estar subjectes al pagament de tarifes addicionals.  
c. Durant l'activació, el Programari enviarà a Xerox informació sobre la instal·lació del Programari, inclosos l'Identificador d'aplicació i l'identificador d'Equip.  Periòdicament, el Programari realitzarà una comprovació de drets per verificar que el Programari s'ha activat i disposa de la llicència adequada per a l'Equip.  Per portar a terme aquesta comprovació de drets, el Programari enviarà l'Identificador d'aplicació i l'identificador d'Equip a Xerox.  En instal·lar i utilitzar el Programari, accepteu la transmissió i l'ús de l'Identificador d'aplicació i l'identificador d'Equip.  

4. El Programari utilitza serveis de conversió i d'OCR allotjat (els "Serveis").  A més dels termes de la secció 6, reconeixeu i accepteu que l'utilització del Programari i dels Serveis estan subjectes a les condicions següents:  
a. Accepteu que no permetreu que ni vostè ni Usuaris autoritzats ni una tercera persona:  (i) subatorgar una llicència, transferir o distribuir el Programari o  qualsevol part dels Serveis; (ii) vendre, revendre o posar els Serveis a disposició d'un tercer com a oferta comercial, incloent, entre d'altres, l'ús del Programari o els Serveis per processar documents en nom de tercers, operar en una oficina de serveis com a proveïdor de serveis d'aplicacions, com a model de temps compartit o un model  similar de compartició de recursos; (iii) dur a terme qualsevol auditoria, recerca, prova o avaluació de la seguretat dels Serveis; (iv) intentar desactivar, interferir, eludir o interrompre qualsevol aspecte dels  Serveis, incloent-hi, entre d'altres, intentar desactivar o eludir qualsevol control de seguretat o de llicències, o evitar de qualsevol altra forma incórrer o pagar qualsevol taxa o càrrec pel seu ús; (v)  causar o fer que qualsevol robot, bot, utilitat o qualsevol procés automatitzat tingui accés als Serveis; o (vi) intentar descobrir, accedir  o extreure el codi font del Programari o dels Serveis, o realitzar enginyeria inversa, modificar, desxifrar, extreure, desmuntar o descompilar el Programari o els Serveis de Conversió, o qualsevol part del mateix (excepte en la mesura en què aquesta restricció estigui  expressament prohibida per la llei aplicable).  
b. Accepteu que no permetreu que ni vostè ni Usuaris autoritzats ni terceres persones faran ús dels Serveis per a cap de les comeses següents:  (i) infringir o encoratjar la infracció dels drets legals de tercers per participar, promoure o encoratjar activitats il·legals; (ii) qualsevol propòsit il·legal, invasiu, infractor, difamatori o fraudulent; (iii) distribuir intencionadament virus, cucs, cavalls de Troia, arxius corruptes, enganys o altres articles de naturalesa destructiva o enganyosa, per tal de generar, distribuir, publicar o facilitar correus electrònics massius no sol·licitats, promocions, anuncis o altres sol·licituds ("spam"); (iv) per crear, transmetre, processar o emmagatzemar qualsevol Contingut (definit més amunt) que estigui subjecte a les Normes Internacionals de Tràfic d'Armes (ITAR) mantingudes pel Departament d'Estat dels Estats Units; o (v) en nom de qualsevol entitat o persona, o per al benefici d'aquestes, a les quals se'ls hagi prohibit legalment utilitzar el Programari o els Serveis.

5. Programari de tercers. El Programari pot incloure codi desenvolupat per un tercer o més d'un. Alguns materials de tercers inclosos en el Programari poden estar subjectes a un "Document de divulgació" disponible per descarregar amb el Programari, en els mitjans en què s'entregui el Programari. Si els termes i condicions de tercers inclouen llicències que contemplen la disponibilitat de codi font, el "Document de divulgació" conté el codi font o proporciona instruccions sobre com es pot obtenir una còpia d'aquest codi font.

6. Aplicacions basades en el núvol.  Els termes de la present Clàusula 6 s'apliquen a l'ús que feu de les Aplicacions basades en el núvol. 
a. Les Aplicacions basades en el núvol proporcionen accés a productes i serveis basats en el núvol i a programari allotjat com a solució de servei oferts per Xerox o tercers ("Serveis allotjats"), o estan dissenyades per treballar-hi, i pot ser necessari registrar-se i acceptar termes i condicions addicionals vinculats a aquests Serveis allotjats.  Sou responsable d'adquirir l'accés a aquests Serveis allotjats, i els termes i condicions que regeixen l'accés als Serveis allotjats i el seu ús són exclusius entre vós i el proveïdor dels Serveis allotjats.  La comunicació entre les Aplicacions basades en el núvol i els Serveis allotjats es gestiona mitjançant serveis de programari intermediari controlats i mantinguts per Xerox o les seves filials, afiliades, subcontractistes o agents.  L'Identificador d'aplicació del Programari, així com el número de sèrie i l'adreça IP de l'Equip en què s'ha instal·lat el Programari, s'emmagatzemen mitjançant programari intermediari en instal·lar Aplicacions basades en el núvol i s'utilitzen per autenticar i validar l'accés de l'Equip al programari intermediari i l'ús que en fa. 
b. Quan utilitzeu el Programari per accedir als Serveis allotjats, el Programari pot accedir a la informació del compte, com ara el nom d'usuari, l'adreça de correu electrònic, els permisos d'accés, els noms del fitxer i de la carpeta d'aquests Serveis allotjats ("Informació del compte"), i fer-la servir per establir una sessió amb els Serveis allotjats, processar ordres i portar a terme operacions que sol·liciteu.  Així mateix, accepteu que la vostra Informació del compte o de qualsevol Contingut (segons es defineix a continuació) es transmetrà i emmagatzemarà temporalment en el programari intermediari durant la vostra sessió amb els Serveis allotjats. 
c. Sou responsable de totes les dades, fitxers de dades, documents, gràfics, missatges, fotografies, imatges, text o altra informació o materials ("Contingut") que vós o els vostres Usuaris autoritzats envieu a les Aplicacions basades en el núvol, o que genereu o processeu mentre les utilitzeu. Autoritzeu Xerox i les seves filials, afiliades, subcontractistes o agents a utilitzar, processar i transmetre Contingut de la manera establerta en la documentació de les Aplicacions basades en el núvol. En utilitzar Aplicacions basades en el núvol, reconeixeu i accepteu que: (i) el programari intermediari rep el Contingut, el processa i us el torna a deixar sota el vostre control, i (ii) Xerox processa aquest Contingut tal com sol·liciteu.  Declareu i garantiu que heu informat els usuaris autoritzats i que n'heu obtingut el consentiment adequat i l'autorització per transmetre i processar Contingut tal com es descriu en aquest Acord. 
d. Declareu i garantiu que sou propietari de tot el Contingut o que teniu les llicències, els drets, els consentiments i els permisos necessaris en virtut de totes les patents, marques registrades, drets d'autor o altres drets de propietat (inclosos els drets relacionats amb el nom, la imatge o la informació personal identificable de totes i cadascuna de les persones identificables) per autoritzar Xerox i les seves filials, afiliades, subcontractistes i agents a utilitzar, processar i transmetre Continguts, i atorgueu a Xerox una llicència no exclusiva, lliure de drets d'autor, irrevocable, susceptible de sotmetre's a altres llicencies i totalment transferible per a tots els drets necessaris per utilitzar, processar i transmetre Contingut, així com totes les dades personals que conté. Us comprometeu a indemnitzar i eximir de tota responsabilitat Xerox i els seus proveïdors de llicències davant de qualsevol dany, pèrdua, cost, multa i despesa generada (incloses les tarifes raonables de l'advocat) derivats de qualsevol reclamació, demanda o acció que sorgeixi com a conseqüència del vostre incompliment de la present Clàusula 6. Us comprometeu, a elecció de Xerox i a càrrec vostre, a intervenir en aquests procediments o a defensar-vos quan rebeu una notificació de Xerox.
e. En utilitzar Aplicacions basades en el núvol, reconeixeu, accepteu i consentiu que el Contingut pot transmetre's a través d'infraestructures i recursos informàtics de tercers basats en Internet que es troben fora del vostre entorn i processar-se als Estats Units o a Irlanda, segons la vostra regió.  A més, i no obstant les disposicions anteriors, reconeixeu que Xerox pot transmetre, emmagatzemar i processar segons el seu propi criteri la vostra Informació del Compte i el vostre Contingut als Estats Units, Irlanda o a qualsevol altre país en què Xerox, les seves filials, afiliades, subcontractistes, agents o col·laboradors disposin d'instal·lacions.  Malgrat el que s'especifiqui en el present Acord, sou l'únic responsable del Contingut i del compliment de totes les normatives legals i els reglaments governamentals vigents aplicables a la transmissió d'aquest Contingut, inclosos, entre d'altres,  els relatius a la privacitat de dades i al control d'exportació.  

7. EXEMPCIÓ DE RESPONSABILITAT DE LA GARANTIA. RECONEIXEU I ACCEPTEU QUE EL PROGRAMARI ES PROPORCIONA "TAL COM ÉS", SENSE GARANTIA DE CAP MENA PER PART DE XEROX O ELS SEUS PROVEÏDORS DE LLICÈNCIES. XEROX I ELS SEUS PROVEÏDORS DE LLICÈNCIES RENUNCIEN EXPRESSAMENT A QUALSEVOL GARANTIA, EXPRESSA O IMPLÍCITA, JA SIGUI CREADA PER LLEI O D'ALGUNA ALTRA MANERA, INCLOENT-HI, ENTRE D'ALTRES, QUALSEVOL GARANTIA D'IDONEÏTAT PER A UNA FINALITAT CONCRETA, DE COMERCIALITZACIÓ O DE NO INFRACCIÓ DELS DRETS DE TERCERS. XEROX I ELS SEUS PROVEÏDORS DE LLICÈNCIES NO GARANTEIXEN QUE EL PROGRAMARI COMPLEIXI LES VOSTRES NECESSITATS PARTICULARS, NI QUE FUNCIONI SENSE ERRORS I INTERRUPCIONS, NI QUE ELS DEFECTES DEL PROGRAMARI PUGUIN CORREGIR-SE O ES CORREGEIXIN EN EL FUTUR. TOTES LES GARANTIES I DECLARACIONS PROVINENTS DE PERSONES QUE NO SIGUIN XEROX, INCLOSOS, ENTRE D'ALTRES, PROVEÏDORS DE SERVEIS, DISTRIBUÏDORS,  COMERCIANTS, CONCESSIONARIS I ALTRES DISTRIBUÏDORS DE PRODUCTES XEROX, TAMBÉ ESTAN EXEMPTES. POT SER QUE LES EXEMPCIONS DE RESPONSABILITAT DE LA GARANTIA ESTABLERTES EN EL PRESENT DOCUMENT NO SIGUIN APLICABLES A DETERMINADES JURISDICCIONS; EN AQUEST CAS, LES GARANTIES ESTABLERTES HAN DE SER LES MÍNIMES EXIGIDES PER LA LEGISLACIÓ APLICABLE.

8. LIMITACIÓ DE RESPONSABILITAT. Malgrat els danys que pugueu patir, la total responsabilitat de Xerox i els seus proveïdors de llicències per qualsevol dany que sorgeixi de la vostra adquisició o ús d'Aplicacions Xerox o dels que hi estiguin relacionats, o dels danys que puguin sorgir en virtut del present Acord, així com el vostre únic recurs, estarà limitada a l'import més alt pagat a Xerox pel Programari o a 10 dòlars dels Estats Units. EN CAP CAS XEROX O ELS SEUS PROVEÏDORS DE LLICÈNCIES ES FAN RESPONSABLES DE CAP DANY ESPECIAL, INDIRECTE, INCIDENTAL O CONSEGÜENT (INCLOENT-HI, ENTRE D'ALTRES, ELS DANYS RELACIONATS AMB LA PÈRDUA DE DADES, LA PÈRDUA DE BENEFICIS O LA INTERRUPCIÓ DEL NEGOCI) QUE SORGEIXI DE L'OBJECTE DEL PRESENT ACORD O HI ESTIGUI RELACIONAT, ENCARA QUE XEROX O ELS SEUS PROVEÏDORS DE LLICÈNCIES HAGIN ESTAT ADVERTITS DE LA POSSIBILITAT D'AQUESTS DANYS I ENCARA QUE EL RECURS ANTERIOR NO COMPLEIXI LA SEVA FINALITAT FONAMENTAL. POT SER QUE LES LIMITACIONS DE RESPONSABILITAT ESTABLERTES EN AQUEST DOCUMENT NO SIGUIN APLICABLES A DETERMINADES JURISDICCIONS I, PER TANT, NO US SIGUIN APLICABLES; EN AQUESTS CASOS, LA RESPONSABILITAT DE XEROX I DELS SEUS PROVEÏDORS DE LLICÈNCIES ESTABLERTA HA DE SER LA MÍNIMA EXIGIDA PER LA LEGISLACIÓ APLICABLE.

9. Període i resolució. El període de la llicència concedida en el present Acord comença en el moment en què es descarrega, s'instal·la, s'activa o s'entrega d'alguna altra manera el Programari i segueix sent vàlid mentre compliu els termes del present Acord. La llicència concedida en el present Acord finalitza: (i) immediatament si ja no utilitzeu o posseïu l'Equip en què es va proporcionar el Programari o si sou un arrendador de l'Equip en què es va proporcionar el Programari i el vostre primer arrendatari ha deixat d'utilitzar-lo o posseir-lo, (ii) en finalitzar qualsevol acord en virtut del qual heu llogat l'Equip en què es va proporcionar el Programari, o (iii) immediatament en cas d'incompliment per part vostra. En el moment de la resolució pel motiu que sigui, heu de desinstal·lar el Programari i, tal com decideixi i sol·liciti Xerox, retornar-lo o destruir-lo conjuntament amb la còpia de seguretat i tots els materials proporcionats o posats a disposició per Xerox en virtut del present Acord.

10. Drets restringits del govern dels Estats Units. El Programari es proporciona amb drets restringits. Us comprometeu a complir tots els requeriments necessaris per garantir que el Govern federal respecti aquests drets. La divulgació, l'ús o la reproducció del Programari i la documentació adjunta estan subjectes a les restriccions establertes a la clàusula sobre Drets comercials restringits a ordinadors de l'apartat 52.227-19 del Federal Acquisition Regulation  (Reglament federal d'adquisicions), quan sigui aplicable, o a l'apartat 252.227-7013 del Department of Defense Federal Acquisition Regulations Supplement (Suplement del Reglament federal d'adquisicions del Departament de defensa). El Programari s'ha desenvolupat totalment amb fons privats i és un programari informàtic comercial. L'ús que el Govern faci del Programari queda restringit de conformitat amb els termes i condicions del present Acord.

11. Nul·litat parcial. Si alguna disposició del present Acord es considera invàlida segons alguna llei, normativa, ordre o reglament de qualsevol govern, o segons la determinació final de qualsevol cort estatal o federal, aquesta invalidesa no afectarà l'aplicabilitat de les altres disposicions que no es consideren invàlides. En el cas que alguna autoritat competent declari qualsevol disposició d'aquest document com a invàlida, il·legal o inaplicable en virtut de qualsevol llei aplicable, en la mesura permesa per la llei aplicable, aquestes disposicions invàlides, il·legals o inaplicables s'han de modificar legalment perquè compleixin la intenció de les parts.

12. Inexistència de renúncia. Qualsevol retard o omissió de qualsevol de les parts en exercir qualsevol dret o recurs en virtut del present Acord no s'ha d'interpretar com una renúncia a aquest dret o recurs o a qualsevol altre dret o recurs. Tots els drets de qualsevol de les parts en virtut del present Acord són acumulatius i es poden exercir per separat o alhora.

13. Legislació aplicable. El present acord s'ha d'interpretar de conformitat amb les lleis de l'Estat de Nova York, sense tenir en compte les seves disposicions legals, i els conflictes s'adjudicaran o es decidiran en els fòrums corresponents ubicats a l'Estat de Nova York. El Conveni de les Nacions Unides sobre els contractes per a vendes internacionals de mercaderies no és aplicable al present Acord. Pot ser que les lleis locals requereixin l'aplicació de certes lleis del vostre país de residència a algunes clàusules del present Acord o, per exemple, poden requerir que tot l'Acord quedi regulat per les lleis del vostre país de residència.

14. Control d'exportació. Declareu i garantiu que (i) no esteu en un país que estigui subjecte a un embargament per part del govern dels EUA, o que figuri al Codi de Regulacions Federals dels EUA, títol 15, part 740, suplement 1, grup de països E; i (ii) no figureu en cap llista de parts prohibides o restringides del govern dels EUA.  No podeu utilitzar, exportar, reexportar, importar, vendre, entregar o transferir el Programari excepte per l'ús autoritzat segons la legislació dels EUA, les lleis de la jurisdicció on heu adquirit el Programari, i qualsevol altra llei i normativa aplicable.  

15. Totalitat de l'acord. El present Acord constitueix la totalitat de l'acord entre les parts en relació amb aquest assumpte i substitueix qualsevol acord, entesa, negociació i discussió anteriors, ja siguin verbals o escrits, entre les parts. Cap esmena al present Acord o modificació serà vinculant tret que es faci per escrit i vagi acompanyada de la firma d'un representant plenament autoritzat de cada una de les parts.
