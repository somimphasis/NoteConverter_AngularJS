Η ΠΑΡΟΥΣΑ ΣΥΜΦΩΝΙΑ ΑΔΕΙΑΣ ΧΡΗΣΗΣ ΛΟΓΙΣΜΙΚΟΥ ("Συμφωνία") ΠΕΡΙΕΧΕΙ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΓΙΑ ΤΟ ΛΟΓΙΣΜΙΚΟ ΠΟΥ ΕΧΕΙ ΛΗΦΘΕΙ ΑΠΟ ΤΗ XEROX APP GALLERY ("Λογισμικό"). ΔΙΑΒΑΣΤΕ ΠΡΟΣΕΚΤΙΚΑ ΠΡΙΝ ΑΠΟ ΤΗ ΛΗΨΗ, ΤΗΝ ΕΓΚΑΤΑΣΤΑΣΗ Ή ΤΗ ΧΡΗΣΗ ΤΟΥ ΛΟΓΙΣΜΙΚΟΥ. ΕΑΝ ΠΡΑΓΜΑΤΟΠΟΙΗΣΕΤΕ ΛΗΨΗ, ΕΓΚΑΤΑΣΤΑΣΗ Ή ΧΡΗΣΗ ΤΟΥ ΛΟΓΙΣΜΙΚΟΥ, ΑΠΟΔΕΧΕΣΤΕ ΟΤΙ ΔΕΣΜΕΥΕΣΤΕ ΝΟΜΙΚΑ ΑΠΟ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΗΣ ΠΑΡΟΥΣΑΣ ΣΥΜΦΩΝΙΑΣ. ΕΑΝ ΔΕΝ ΑΠΟΔΕΧΕΣΤΕ ΤΟΥΣ ΠΑΡΟΝΤΕΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ, ΔΕΝ ΕΠΙΤΡΕΠΕΤΑΙ Η ΛΗΨΗ, Η ΕΓΚΑΤΑΣΤΑΣΗ Ή Η ΧΡΗΣΗ ΤΟΥ ΛΟΓΙΣΜΙΚΟΥ ΚΑΙ ΠΡΕΠΕΙ ΝΑ ΔΙΑΓΡΑΨΕΤΕ ΟΠΟΙΑΔΗΠΟΤΕ ΑΡΧΕΙΑ ΛΟΓΙΣΜΙΚΟΥ ΣΤΑ ΟΠΟΙΑ ΕΧΕΤΕ ΠΡΟΣΒΑΣΗ ΕΣΕΙΣ Ή ΚΑΠΟΙΟ ΤΡΙΤΟ ΜΕΡΟΣ ΓΙΑ ΛΟΓΑΡΙΑΣΜΟ ΣΑΣ ΑΠΟ ΤΗ ΜΝΗΜΗ ΟΠΟΙΟΥΔΗΠΟΤΕ ΥΠΟΛΟΓΙΣΤΗ ΣΤΟΝ ΟΠΟΙΟ ΕΧΟΥΝ ΦΟΡΤΩΘΕΙ Ή ΑΠΟΘΗΚΕΥΤΕΙ ΤΕΤΟΙΟΥ ΕΙΔΟΥΣ ΑΡΧΕΙΑ ΛΟΓΙΣΜΙΚΟΥ.

Ο όρος "Xerox", όταν χρησιμοποιείται στην παρούσα Συμφωνία, αναφέρεται στη Xerox Corporation, τις εταιρείες εκμετάλλευσης, τις θυγατρικές και τις συγγενείς εταιρείες αυτής, ενώ ο όρος "Εσείς" αναφέρεται στο άτομο ή στο νομικό πρόσωπο που αποκτά το Λογισμικό. Εάν εγκαθιστάτε το Λογισμικό για λογαριασμό του τελικού χρήστη, συμφωνείτε ότι ενεργείτε ως αντιπρόσωπος του τελικού χρήστη-πελάτη, πριν συνεχίσετε και ότι είτε 1) έχετε διαβάσει και αποδεχτεί τους όρους της παρούσας Συμφωνίας ως εξουσιοδοτημένοι από τον τελικό χρήστη, είτε 2) έχετε ενημερώσει τον τελικό χρήστη για τους όρους της άδειας χρήσης και ο τελικός χρήστης τους έχει αποδεχτεί ρητά.

1. Ορισμοί:
a. Ο όρος "Αριθμός-κλειδί ενεργοποίησης" δηλώνει έναν αριθμό-κλειδί ενεργοποίησης, έναν αριθμό-κλειδί άδειας χρήσης, έναν μηχανισμό πίστωσης χρήσης, ή άλλο μηχανισμό ενεργοποίησης ή εξουσιοδότησης που απαιτείται για την ενεργοποίηση ή τη συνέχιση της πρόσβασης σε ή/και της χρήσης του Λογισμικού ή οποιουδήποτε περιεχομένου, πόρων, λειτουργικότητας ή υπηρεσιών παρέχονται ή καθίστανται διαθέσιμες για χρήση στο πλαίσιο του Λογισμικού.
b. Ο όρος "Αναγνωριστικό εφαρμογής" δηλώνει μια μοναδική αλφαριθμητική συμβολοσειρά που δημιουργείται από τη Xerox App Gallery για κάθε εφαρμογή.
c. Ως “Εξουσιοδοτημένος Χρήστης” νοείται οποιοδήποτε άτομο στο οποίο χορηγείτε πρόσβαση ή άδεια για να χρησιμοποιήσει το αντίγραφο του Λογισμικού σύμφωνα με τους όρους της παρούσας Συμφωνίας.
d. Ο όρος "Εφαρμογή βασισμένη στο cloud" δηλώνει ένα λογισμικό που παρέχει πρόσβαση ή έχει σχεδιαστεί για να λειτουργεί με προϊόντα και υπηρεσίες που βασίζονται στο cloud και προσφέρονται από τη Xerox ή τρίτα μέρη.

2. Χορήγηση Άδειας Χρήσης.  Με την επιφύλαξη των όρων και προϋποθέσεων της παρούσας Συμφωνίας, η Xerox σάς χορηγεί μια μη αποκλειστική, μη μεταβιβάσιμη άδεια εγκατάστασης και χρήσης του λογισμικού σε εξοπλισμό που φέρει την επωνυμία "Xerox" και τον οποίο κατέχετε ή ελέγχετε ("Εξοπλισμός").  Η άδεια χρήσης του Λογισμικού θα εξακολουθήσει να ισχύει έως ότου πάψετε να χρησιμοποιείτε ή να έχετε στην κατοχή σας οποιοδήποτε στοιχείο του Εξοπλισμού στον οποίο έχετε εγκαταστήσει το Λογισμικό ή εάν είστε μισθωτής του Εξοπλισμού στον οποίο έχετε εγκαταστήσει το Λογισμικό, όταν ο πρώτος εκμισθωτής σας πάψει να το χρησιμοποιεί ή να το έχει στην κατοχή του.  Δεν έχετε κανένα άλλο δικαίωμα στο Λογισμικό και δεν επιτρέπεται: (i) η διανομή, η αντιγραφή, η τροποποίηση, η δημιουργία παραγώγων, η αποσυμπίληση ή η ανακατασκευή του πηγαίου κώδικα του Λογισμικού, (ii) η ενεργοποίηση του Λογισμικού που παρέχεται σε μη ενεργοποιημένη κατάσταση ή (iii) η παροχή άδειας σε τρίτους να προβούν στις ανωτέρω πράξεις. Εάν το Λογισμικό περιλαμβάνει μια Εφαρμογή της Xerox, επιτρέπεται η δημιουργία ενός (1) αντιγράφου αρχειοθέτησης ή ασφαλείας του Λογισμικού, υπό την προϋπόθεση ότι το εν λόγω αντίγραφο περιέχει όλες τις επισημάνσεις περί προστασίας δικαιωμάτων πνευματικής ιδιοκτησίας και όλες τις άλλες επισημάνσεις περί αποκλειστικής κυριότητας που περιέχονται στο πρωτότυπο Λογισμικό και το αντίγραφο αυτό χρησιμοποιείται αποκλειστικά ως αντίγραφο ασφαλείας. Ο τίτλος ιδιοκτησίας και όλα τα δικαιώματα πνευματικής ιδιοκτησίας που σχετίζονται με το Λογισμικό παραμένουν περιουσία μόνο της Xerox ή/και των δικαιοπαρόχων της, οι οποίοι θα θεωρούνται τρίτοι δικαιούχοι στην παρούσα Συμφωνία.

3. Ενεργοποίηση και Επικύρωση Λογισμικού.  
a. Η χρήση του Λογισμικού προϋποθέτει την απόκτηση αριθμού-κλειδιού (αριθμών-κλειδιών) ενεργοποίησης και υπόκειται σε πρόσθετες χρεώσεις.  Κατά την απόκτηση του (των) αριθμού-κλειδιού (αριθμών-κλειδιών) ενεργοποίησης, το έγγραφο παραγγελίας, η επιβεβαίωση παραγγελίας ή η ροή αγοράς ("Παραγγελία") θα καθορίζει (α) το πεδίο χρήσης του Λογισμικού που μπορεί να περιλαμβάνει: (i) πλήθος αδειών χρήσης, αποκτηθέντα αντίγραφα παρουσιών, (ii) πλήθος πιστώσεων, συναλλαγών ή άλλων αποκτηθέντων μονάδων βάσει χρήσης, (iii) αποκτηθείσες υπηρεσίες συνδρομής και διάρκεια συνδρομής, ή (iv) αποκτηθείσες δυνατότητες (συλλογικά, θα αναφέρεται ως "Πεδίο xρήσης") και (β) τη διάρκεια συνδρομής ή την ημερομηνία λήξης του αποκτηθέντος Πεδίου χρήσης ("Περίοδος ισχύος"). Κατόπιν λήξης της Περιόδου ισχύος, η πρόσβαση και η χρήση του Λογισμικού ενδέχεται να περιοριστεί ή να καταστεί μη διαθέσιμη.  Η συνέχιση της χρήσης του Λογισμικού πέραν της Περιόδου ισχύος απαιτεί την απόκτηση επιπλέον αριθμού-κλειδιού (αριθμών-κλειδιών) ενεργοποίησης.  
b. Το Λογισμικό μπορεί να παρέχεται σε δοκιμαστική λειτουργία που σας επιτρέπει να εκτελείτε το Λογισμικό για περιορισμένες συνεδρίες ή για περιορισμένο χρονικό διάστημα ή να παρέχεται με περιορισμένη λειτουργικότητα.  Η χρήση του Λογισμικού πέρα από τη δοκιμαστική λειτουργία και η πρόσβαση σε ή η χρήση πρόσθετης λειτουργικότητας μπορεί να απαιτεί την απόκτηση ενός Αριθμού-Κλειδιού Ενεργοποίησης ή/και την εγγραφή στη Xerox ή τον Προγραμματιστή και ενδέχεται να υπόκειται σε πρόσθετες χρεώσεις.  
c. Κατά την ενεργοποίηση, το Λογισμικό θα στείλει στη Xerox πληροφορίες για την Εγκατάσταση του Λογισμικού, συμπεριλαμβανομένου του Αναγνωριστικού της εφαρμογής και του Αναγνωριστικού του Εξοπλισμού.  Περιοδικά, το Λογισμικό θα εκτελεί έναν έλεγχο δικαιώματος για να επαληθευτεί ότι το Λογισμικό έχει ενεργοποιηθεί και διαθέτει την κατάλληλη άδεια χρήσης για τον Εξοπλισμό.  Για την εκτέλεση του ελέγχου δικαιώματος, το Λογισμικό θα στείλει το Αναγνωριστικό Εφαρμογής και το Αναγνωριστικό Εξοπλισμού στη Xerox.  Εγκαθιστώντας και χρησιμοποιώντας το Λογισμικό, συμφωνείτε με τη μετάδοση και χρήση του Αναγνωριστικού της Εφαρμογής και του Αναγνωριστικού του Εξοπλισμού.  

4. Το Λογισμικό έχει πρόσβαση και χρησιμοποιεί τις φιλοξενούμενες υπηρεσίες OCR και μετατροπής (οι "Υπηρεσίες").  Επιπρόσθετα στους όρους τους Ενότητας 6, αναγνωρίζετε και αποδέχεστε ότι η χρήση του Λογισμικού και των Υπηρεσιών υπόκεινται στα εξής:  
a. Συμφωνείτε ότι εσείς δεν θα προβείτε ούτε θα επιτρέψετε στους Εξουσιοδοτημένους Χρήστες σας ή σε οποιονδήποτε τρίτο να προβεί σε:  (i) υποαδειοδότηση, μεταβίβαση ή διανομή του Λογισμικού ή οποιουδήποτε τμήματος των Υπηρεσιών, (ii) πώληση, μεταπώληση ή με άλλο τρόπο παροχή Υπηρεσιών ως εμπορική προσφορά σε τρίτο, συμπεριλαμβανομένης ενδεικτικά της χρήσης του Λογισμικού ή των Υπηρεσιών για την επεξεργασία εγγράφων εκ μέρους τρίτων, την εκτέλεση εργασιών σε γραφείο υπηρεσιών, πάροχο υπηρεσιών εφαρμογών, σε μοντέλο χρονομερίσματος ή παρόμοιο μοντέλο επιμερίσματος πόρων, (iii) διενέργεια οποιουδήποτε ελέγχου, δοκιμής ή αξιολόγησης της ασφάλειας των Υπηρεσιών, (iv) απόπειρα απενεργοποίησης, παρεμπόδισης, παράκαμψης ή διακοπής λειτουργίας οποιασδήποτε πτυχής των Υπηρεσιών συμπεριλαμβανομένης ενδεικτικά της απόπειρας απενεργοποίησης ή παράκαμψης τυχόν ασφάλειας, ελέγχου άδειας ή με άλλο τρόπο αποφυγής της πληρωμής τυχόν τελών ή επιβαρύνσεων χρήσης, (v) παροχή ή χορήγηση άδειας σε οποιοδήποτε ρομπότ, bot, βοηθητικό πρόγραμμα, ή σε οποιαδήποτε αυτοματοποιημένη διαδικασία για πρόσβαση στις Υπηρεσίες, ή (vi) απόπειρα ανακάλυψης ή απόκτησης πρόσβασης ή εξαγωγής του πηγαίου κώδικα για το Λογισμικό ή τις Υπηρεσίες, ή απόπειρα αποσυμπίλησης, τροποποίησης, αποκρυπτογράφησης, εξαγωγής, αποσυναρμολόγησης ή απομεταγλώττισης του Λογισμικού ή των Υπηρεσιών Μετατροπής ή οποιουδήποτε τμήματος αυτών (παρά μόνο στον βαθμό που ο εν λόγω περιορισμός απαγορεύεται ρητά από την ισχύουσα νομοθεσία).  
b. Συμφωνείτε ότι εσείς δεν θα προβείτε ούτε θα επιτρέψετε στους Εξουσιοδοτημένους Χρήστες σας ή σε οποιονδήποτε τρίτο να χρησιμοποιούν τις Υπηρεσίες:  (i) για την παραβίαση ή την παρακίνηση παραβίασης των νόμιμων δικαιωμάτων άλλων, τη συμμετοχή, την προώθηση ή την παρακίνηση για διεξαγωγή παράνομης δραστηριότητας, (ii) για οποιονδήποτε σκοπό που περιλαμβάνει την παρανομία, την επέμβαση, την καταστρατήγηση, τη δυσφήμηση ή την εξαπάτηση, (iii) για την εσκεμμένη διανομή ιών, σκουληκιών, δούρειων ίππων, αλλοιωμένων αρχείων, ψεύτικων ειδήσεων ή άλλων στοιχείων καταστροφικού ή παραπλανητικού χαρακτήρα, την παραγωγή, διανομή, δημοσιοποίηση ή τη διευκόλυνση αποστολής μαζικής ανεπιθύμητης ηλεκτρονικής αλληλογραφίας, προωθητικών ενεργειών ή άλλου είδους ανεπιθύμητων μηνυμάτων ("ανεπιθύμητη αλληλογραφία"), (iv) τη δημιουργία, διαβίβαση, επεξεργασία ή αποθήκευση Δεδομένων (διευκρινίζονται παρακάτω) που υπόκεινται στους Διεθνείς Κανονισμούς για το Εμπόριο Όπλων που τηρούνται από το Υπουργείο Εσωτερικών των ΗΠΑ, ή (v) εκ μέρους ή προς όφελος οποιασδήποτε οντότητας ή προσώπου που απαγορεύεται δια νόμου να χρησιμοποιεί το Λογισμικό ή τις Υπηρεσίες.

5. Λογισμικό τρίτων. Το λογισμικό μπορεί να περιέχει κώδικα που έχει αναπτυχθεί από ένα ή περισσότερα τρίτα μέρη. Ορισμένα υλικά τρίτων που περιλαμβάνονται στο Λογισμικό μπορεί να υπόκεινται σε άλλους όρους και προϋποθέσεις οι οποίοι περιλαμβάνονται σε ένα αρχείο "Αποκάλυψη Λογισμικού" που είναι προσβάσιμο με το Λογισμικό ως στοιχείο λήψης, σε μέσο αποθήκευσης στο οποίο ενδέχεται να παρέχεται το Λογισμικό. Εάν οι όροι και οι προϋποθέσεις του τρίτου μέρους περιλαμβάνουν άδειες χρήσης που εξασφαλίζουν τη διαθεσιμότητα του πηγαίου κώδικα, το αρχείο "Αποκάλυψη λογισμικού" περιέχει τον πηγαίο κώδικα ή παρέχει οδηγίες όπου μπορεί να ληφθεί ένα αντίγραφο αυτού του πηγαίου κώδικα 

6. Εφαρμογές που βασίζονται στο Cloud.  Οι όροι της παρούσας Ενότητας 6 ισχύουν για τη χρήση εφαρμογών που βασίζονται στο cloud. 
a. Οι Εφαρμογές βασισμένες στο cloud παρέχουν πρόσβαση ή είναι σχεδιασμένες για να λειτουργούν με προϊόντα και υπηρεσίες που βασίζονται στο cloud και φιλοξενούμενο λογισμικό ως λύση υπηρεσίας που προσφέρεται από τη Xerox ή τρίτα μέρη ("Φιλοξενούμενες Υπηρεσίες") και μπορεί να απαιτούν την εγγραφή και την αποδοχή πρόσθετων όρων και προϋποθέσεων που σχετίζονται με αυτές τις Φιλοξενούμενες Υπηρεσίες.  Έχετε την ευθύνη για την απόκτηση πρόσβασης σε τέτοιου είδους Φιλοξενούμενες Υπηρεσίες και οι όροι και οι προϋποθέσεις που διέπουν την πρόσβαση και τη χρήση των Φιλοξενούμενων Υπηρεσιών αφορούν αποκλειστικά εσάς και τον πάροχο των Φιλοξενούμενων Υπηρεσιών.  Η διαχείριση της επικοινωνίας μεταξύ των εφαρμογών που βασίζονται σε cloud και των φιλοξενούμενων υπηρεσιών γίνεται από υπηρεσίες middleware που ελέγχονται και συντηρούνται από τη Xerox ή τις θυγατρικές της, τις συνεργαζόμενες εταιρείες, τους υπεργολάβους ή τους εκπροσώπους της.  Το αναγνωριστικό εφαρμογής για το λογισμικό και ο σειριακός αριθμός και η διεύθυνση IP του Εξοπλισμού στον οποίο είναι εγκατεστημένο το Λογισμικό αποθηκεύονται μέσω middleware κατά την εγκατάσταση εφαρμογών που βασίζονται σε Cloud και χρησιμοποιούνται για τον έλεγχο ταυτότητας και την επικύρωση της πρόσβασης και της χρήσης του middleware από τον Εξοπλισμό. 
b. Κατά τη χρήση του Λογισμικού για πρόσβαση σε Φιλοξενούμενες Υπηρεσίες, το Λογισμικό μπορεί να έχει πρόσβαση και να χρησιμοποιεί πληροφορίες λογαριασμού όπως το όνομα χρήστη, τη διεύθυνση email, τα δικαιώματα πρόσβασης, τα ονόματα φακέλου και αρχείων για αυτές τις Φιλοξενούμενες Υπηρεσίες ("Πληροφορίες λογαριασμού") για τους σκοπούς της εδραίωσης συνεδρίας με τις Φιλοξενούμενες Υπηρεσίες, την επεξεργασία εντολών και την εκτέλεση λειτουργιών κατά τη διακριτική σας ευχέρεια.  Αναγνωρίζετε ότι οι πληροφορίες λογαριασμού σας και οποιοδήποτε περιεχόμενο (όπως ορίζεται παρακάτω) θα μεταδοθεί και θα αποθηκευτεί προσωρινά στο middleware κατά την περίοδο λειτουργίας σας με τις Φιλοξενούμενες Υπηρεσίες. 
c. Θα έχετε την αποκλειστική ευθύνη για οποιαδήποτε και όλα τα δεδομένα, αρχεία δεδομένων, έγγραφα, γραφικά, μηνύματα, φωτογραφίες, εικόνες, κείμενο ή/και άλλες πληροφορίες ή υλικά που υποβάλετε, ανακτάτε από, δημιουργείτε ή άλλως επεξεργάζεστε εσείς ή οι Εξουσιοδοτημένοι Χρήστες σας σε σχέση με τη χρήση των Εφαρμογών βασισμένων στο cloud ("Περιεχόμενο"). Εξουσιοδοτείτε τη Xerox και τις θυγατρικές τις συνεργαζόμενες εταιρείες, τους υπεργολάβους και τους εκπροσώπους της να χρησιμοποιεί, να επεξεργάζεται και να μεταδίδει Περιεχόμενο με τον τρόπο που αναφέρεται στην Τεκμηρίωση για τις Εφαρμογές που βασίζονται στο Cloud. Χρησιμοποιώντας τις Εφαρμογές βασισμένες στο Cloud αποδέχεστε και συμφωνείτε ότι: (i) το Περιεχόμενο λαμβάνεται και υπόκειται σε επεξεργασία μέσω του middleware και επιστρέφεται σε εσάς υπό τον έλεγχό σας και η (ii) Xerox επεξεργάζεται αυτό το Περιεχόμενο σύμφωνα με τις οδηγίες σας.  Δηλώνετε και εγγυάστε ότι έχετε ενημερώσει επαρκώς και έχετε λάβει επαρκή συγκατάθεση και εξουσιοδότηση από τους εξουσιοδοτημένους χρήστες για μετάδοση και την επεξεργασία αυτού του περιεχομένου όπως περιγράφεται στην παρούσα Συμφωνία. 
d. Δηλώνετε και εγγυάστε ότι κατέχετε ή διαθέτετε τις απαραίτητες άδειες χρήσης, τις συναινέσεις και τα δικαιώματα βάσει όλων των δικαιωμάτων ευρεσιτεχνίας, εμπορικών σημάτων, πνευματικών δικαιωμάτων και δικαιωμάτων ιδιοκτησίας (συμπεριλαμβανομένων των δικαιωμάτων σεβασμού της ονομασίας, των πληροφοριών ομοιότητας ή προσωπικών πληροφοριών καθενός αναγνωρίσιμου ατόμου) που περιέχονται σε οποιοδήποτε Περιεχόμενο για να εξουσιοδοτήσετε τη Xerox και τις θυγατρικές, τις συνεργαζόμενες εταιρείες τους υπεργολάβους και τους εκπροσώπους της να χρησιμοποιεί να επεξεργάζεται και να μεταδίδει Περιεχόμενο και με την παρούσα εκχωρείτε στη Xerox μια μη αποκλειστική, χωρίς υποχρέωση καταβολής δικαιωμάτων εκμετάλλευσης, αμετάκλητη, με δυνατότητα υποαδειοδότησης και πλήρως μεταβιβάσιμη άδεια χρήσης σε και προς όλα τα δικαιώματα που απαιτούνται για τη χρήση, την επεξεργασία και τη μετάδοση Περιεχομένου, συμπεριλαμβανομένων όλων των προσωπικών δεδομένων που περιέχονται. Θα παρέχετε αποζημιώσεις και εξασφαλίσεις ότι δεν θα υπάρξει κανένας κίνδυνος για τη Xerox και τους δικαιοπαρόχους της από και έναντι οποιωνδήποτε  ζημιών, απωλειών, κόστους, προστίμων και δαπανών προκύψουν (συμπεριλαμβανομένων των εύλογων αμοιβών δικηγόρου) που θα απορρέουν από οποιαδήποτε αξίωση, αγωγή ή αιτία προσφυγής που τυχόν προκύψει ως αποτέλεσμα της παραβίασης εκ μέρους σας της παρούσας Ενότητας 6. Με επιλογή της Xerox και με αποκλειστικά δική σας δαπάνη, μπορείτε να παρέμβετε ή να υπερασπιστείτε οποιαδήποτε από αυτές τις διαδικασίες κατόπιν ειδοποίησης από τη Xerox.
e. Χρησιμοποιώντας τις Εφαρμογές βασισμένες στο Cloud, αποδέχεστε, συμφωνείτε και συναινείτε ότι το Περιεχόμενο μπορεί να μεταδοθεί μέσω υπολογιστικών πόρων και υποδομών που υπάρχουν εκτός του περιβάλλοντός σας, οι οποίες ανήκουν σε τρίτους και βασίζονται στο Internet, και η επεξεργασία του να γίνει στις ΗΠΑ ή την Ιρλανδία ανάλογα με την περιοχή σας.  Επιπλέον, και χωρίς να περιορίζονται τα προαναφερθέντα, συμφωνείτε ότι η Xerox μπορεί κατά τη διακριτική της ευχέρεια να μεταδώσει, αποθηκεύσει ή επεξεργαστεί τις πληροφορίες και το περιεχόμενο του λογαριασμού σας στις Ηνωμένες Πολιτείες, την Ιρλανδία και οποιαδήποτε άλλη χώρα στην οποία η Xerox, οι θυγατρικές της, οι συνεργαζόμενες εταιρείες, οι υπεργολάβοι, οι εκπρόσωποι ή οι συνεργάτες της διατηρούν εγκαταστάσεις.  Ανεξάρτητα με οτιδήποτε αντίθετο στην παρούσα Συμφωνία, έχετε την ευθύνη και την αποκλειστική υποχρέωση ως προς το Περιεχόμενο και τη συμμόρφωση με όλους τους εφαρμοστέους νόμους, κανόνες και κρατικούς κανονισμούς που ισχύουν για τη μετάδοση, συμπεριλαμβανομένων ενδεικτικά αυτών που αφορούν το απόρρητο των δεδομένων και τον έλεγχο εξαγωγών.  

7. ΑΠΟΠΟΙΗΣΗ ΕΓΓΥΗΣΗΣ. ΑΝΑΓΝΩΡΙΖΕΤΕ ΚΑΙ ΑΠΟΔΕΧΕΣΤΕ ΟΤΙ ΤΟ ΛΟΓΙΣΜΙΚΟ ΠΑΡΕΧΕΤΑΙ "ΩΣ ΕΧΕΙ", ΧΩΡΙΣ ΕΓΓΥΗΣΗ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ XEROX Ή ΤΟΥΣ ΔΙΚΑΙΟΠΑΡΟΧΟΥΣ ΑΥΤΗΣ. Η XEROX ΚΑΙ ΟΙ ΔΙΚΑΙΟΠΑΡΟΧΟΙ ΑΥΤΗΣ ΑΠΟΠΟΙΟΥΝΤΑΙ ΡΗΤΑ ΟΛΕΣ ΤΙΣ ΕΓΓΥΗΣΕΙΣ, ΑΜΕΣΕΣ Ή ΕΜΜΕΣΕΣ, ΕΙΤΕ ΑΥΤΕΣ ΔΗΜΙΟΥΡΓΟΥΝΤΑΙ ΔΥΝΑΜΕΙ ΝΟΜΟΥ ΕΙΤΕ ΑΛΛΩΣ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΥΧΟΝ ΕΓΓΥΗΣΕΩΝ ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΕΜΠΟΡΕΥΣΙΜΟΤΗΤΑΣ Ή ΜΗ ΠΑΡΑΒΙΑΣΗΣ ΤΩΝ ΔΙΚΑΙΩΜΑΤΩΝ ΤΡΙΤΩΝ ΜΕΡΩΝ. ΟΥΤΕ Η XEROX ΟΥΤΕ ΟΙ ΔΙΚΑΙΟΠΑΡΟΧΟΙ ΑΥΤΗΣ ΕΓΓΥΩΝΤΑΙ ΟΤΙ ΤΟ ΛΟΓΙΣΜΙΚΟ ΘΑ ΠΛΗΡΟΙ ΤΙΣ ΣΥΓΚΕΚΡΙΜΕΝΕΣ ΑΠΑΙΤΗΣΕΙΣ ΣΑΣ, ΟΤΙ ΘΑ ΛΕΙΤΟΥΡΓΕΙ ΧΩΡΙΣ ΔΙΑΚΟΠΕΣ Ή ΘΑ ΕΙΝΑΙ ΑΠΑΛΛΑΓΜΕΝΟ ΑΠΟ ΛΑΘΗ Ή ΟΤΙ ΤΥΧΟΝ ΕΛΑΤΤΩΜΑΤΑ ΤΟΥ ΛΟΓΙΣΜΙΚΟΥ ΜΠΟΡΟΥΝ ΝΑ ΑΠΟΚΑΤΑΣΤΑΘΟΥΝ Ή ΘΑ ΑΠΟΚΑΤΑΣΤΑΘΟΥΝ. ΕΠΙΣΗΣ, ΑΠΟΠΟΙΟΥΝΤΑΙ ΟΛΕΣ ΟΙ ΕΓΓΥΗΣΕΙΣ ΚΑΙ ΔΗΛΩΣΕΙΣ ΠΟΥ ΠΑΡΕΧΟΝΤΑΙ ΑΠΟ ΑΛΛΑ ΑΤΟΜΑ ΕΚΤΟΣ ΤΗΣ XEROX, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΟΥ ΕΞΟΥΣΙΟΔΟΤΗΜΕΝΟΥ ΠΑΡΟΧΟΥ ΥΠΗΡΕΣΙΩΝ, ΤΩΝ ΔΙΑΝΟΜΕΩΝ, ΤΩΝ ΕΜΠΟΡΙΚΩΝ ΑΝΤΙΠΡΟΣΩΠΩΝ, ΤΩΝ ΑΝΤΙΠΡΟΣΩΠΩΝ ΚΑΙ ΑΛΛΩΝ ΜΕΤΑΠΩΛΗΤΩΝ ΤΗΣ XEROX. ΟΙ ΑΠΟΠΟΙΗΣΕΙΣ ΕΓΓΥΗΣΗΣ ΠΟΥ ΟΡΙΖΟΝΤΑΙ ΣΤΗΝ ΠΑΡΟΥΣΑ ΔΥΝΑΝΤΑΙ ΝΑ ΜΗΝ ΙΣΧΥΟΥΝ ΣΕ ΟΡΙΣΜΕΝΕΣ ΔΙΚΑΙΟΔΟΣΙΕΣ. ΣΤΗΝ ΠΡΟΚΕΙΜΕΝΗ ΠΕΡΙΠΤΩΣΗ, ΟΙ ΕΓΓΥΗΣΕΙΣ ΔΥΝΑΜΕΙ ΤΗΣ ΠΑΡΟΥΣΑΣ ΘΑ ΕΙΝΑΙ ΟΙ ΕΛΑΧΙΣΤΕΣ ΠΡΟΒΛΕΠΟΜΕΝΕΣ ΑΠΟ ΤΟΝ ΝΟΜΟ.

8. ΠΕΡΙΟΡΙΣΜΟΣ ΤΗΣ ΕΥΘΥΝΗΣ. Ανεξαρτήτων των ζημιών που ενδέχεται να προκύψουν, η Xerox και οι δικαιοπάροχοί της δεν θα έχουν καμία ευθύνη έναντι σε εσάς για οποιεσδήποτε ζημίες προκύπτουν από ή σχετίζονται με την απόκτηση ή τη χρήση των Εφαρμογών ή από τη Xerox και προκύπτουν με άλλον τρόπο βάσει της παρούσας Συμφωνίας και η αποκλειστική σας αποζημίωση θα περιοριστεί στο μέγιστο είτε από το ποσό που πράγματι καταβλήθηκε στη Xerox για το λογισμικό είτε το ποσό των 10,00 δολαρίων Η.Π.Α. ΣΕ ΚΑΜΙΑ ΠΕΡΙΠΤΩΣΗ ΔΕΝ ΘΑ ΕΥΘΥΝΟΝΤΑΙ Η XEROX Ή ΟΙ ΔΙΚΑΙΟΠΑΡΟΧΟΙ ΑΥΤΗΣ ΠΡΟΣ ΕΣΑΣ ΣΕ ΣΧΕΣΗ ΜΕ ΟΠΟΙΕΣΔΗΠΟΤΕ ΕΙΔΙΚΕΣ, ΕΜΜΕΣΕΣ, ΠΑΡΕΠΟΜΕΝΕΣ Ή ΕΠΑΚΟΛΟΥΘΕΣ ΖΗΜΙΕΣ (ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΖΗΜΙΩΝ ΠΟΥ ΣΧΕΤΙΖΟΝΤΑΙ ΜΕ ΑΠΩΛΕΙΑ ΔΕΔΟΜΕΝΩΝ, ΔΙΑΦΥΓΟΝ ΚΕΡΔΟΣ Ή ΔΙΑΚΟΠΗ ΤΗΣ ΛΕΙΤΟΥΡΓΙΑΣ ΕΠΙΧΕΙΡΗΣΗΣ) ΟΙ ΟΠΟΙΕΣ ΜΕ ΟΠΟΙΟΝΔΗΠΟΤΕ ΤΡΟΠΟ ΠΡΟΚΥΠΤΟΥΝ ΑΠΟ Ή ΣΧΕΤΙΖΟΝΤΑΙ ΜΕ ΤΟ ΘΕΜΑ ΤΗΣ ΠΑΡΟΥΣΑΣ ΣΥΜΦΩΝΙΑΣ, ΑΚΟΜΑ ΚΑΙ ΕΑΝ Η XEROX Ή ΟΙ ΔΙΚΑΙΟΠΑΡΟΧΟΙ ΑΥΤΗΣ ΕΧΟΥΝ ΕΝΗΜΕΡΩΘΕΙ ΓΙΑ ΤΟ ΕΝΔΕΧΟΜΕΝΟ ΤΕΤΟΙΩΝ ΖΗΜΙΩΝ ΚΑΙ ΑΚΟΜΑ ΚΑΙ ΕΑΝ Η ΠΑΡΑΠΑΝΩ ΑΠΟΖΗΜΙΩΣΗ ΑΠΟΤΥΧΕΙ ΟΥΣΙΑΣΤΙΚΑ ΝΑ ΕΠΙΤΕΛΕΣΕΙ ΤΟN ΣΚΟΠΟ ΤΗΣ. ΟΙ ΠΕΡΙΟΡΙΣΜΟΙ ΤΗΣ ΕΥΘΥΝΗΣ ΠΟΥ ΟΡΙΖΟΝΤΑΙ ΣΤΗΝ ΠΑΡΟΥΣΑ ΔΥΝΑΝΤΑΙ ΝΑ ΜΗΝ ΙΣΧΥΟΥΝ ΣΕ ΟΡΙΣΜΕΝΕΣ ΔΙΚΑΙΟΔΟΣΙΕΣ ΚΑΙ ΣΥΝΕΠΩΣ ΔΥΝΑΝΤΑΙ ΝΑ ΜΗΝ ΙΣΧΥΟΥΝ ΣΤΗΝ ΠΕΡΙΠΤΩΣΗ ΣΑΣ. ΣΕ ΑΥΤΕΣ ΤΙΣ ΠΕΡΙΠΤΩΣΕΙΣ, Η ΕΥΘΥΝΗ ΤΗΣ XEROX ΚΑΙ ΤΩΝ ΔΙΚΑΙΟΠΑΡΟΧΩΝ ΑΥΤΗΣ ΔΥΝΑΜΕΙ ΤΗΣ ΠΑΡΟΥΣΑΣ ΘΑ ΕΙΝΑΙ Η ΕΛΑΧΙΣΤΗ ΠΡΟΒΛΕΠΟΜΕΝΗ ΑΠΟ ΤΟΝ ΝΟΜΟ.

9. Διάρκεια και Τερματισμός. Η διάρκεια της άδειας χρήσης που παρέχεται στην παρούσα Συμφωνία θα ξεκινά την νωρίτερη δυνατή ημερομηνία κατά την οποία κάνετε λήψη, εγκαθιστάτε, ενεργοποιείτε ή παρέχετε με άλλον τρόπο το Λογισμικό και θα διαρκεί για όσο διάστημα συμμορφώνεστε με τους όρους της παρούσας Συμφωνίας. Η άδεια χρήσης που χορηγείται στην παρούσα Συμφωνία θα τερματιστεί: (i) άμεσα, εάν δεν χρησιμοποιείτε ή κατέχετε πλέον τον εξοπλισμό με τον οποίο παρασχέθηκε το Λογισμικό ή εάν είστε εκμισθωτής του εξοπλισμού με τον οποίο παρασχέθηκε το Λογισμικό και ο πρώτος ενοικιαστής σας δεν χρησιμοποιεί ή δεν το κατέχει πλέον, (ii) με τον τερματισμό οποιασδήποτε συμφωνίας βάσει της οποίας έχετε ενοικιάσει ή εκμισθώσει τον εξοπλισμό με τον οποίο παρασχέθηκε το Λογισμικό ή (iii) άμεσα σε περίπτωση παραβίασης της συμφωνίας εκ μέρους σας. Κατά τον τερματισμό ισχύος της παρούσας για οποιονδήποτε λόγο, θα πρέπει να καταργήσετε την εγκατάσταση του Λογισμικού και να επιστρέψετε ή να καταστρέψετε, κατά την επιλογή και εντολή της Xerox, το Λογισμικό, το αντίγραφο ασφαλείας σας και όλο το υλικό που παρέχεται ή είναι προσβάσιμο από τη Xerox βάσει της παρούσας Συμφωνίας.

10. Περιορισμένα Δικαιώματα της Κυβέρνησης των Η.Π.Α.. Το Λογισμικό παρέχεται με Περιορισμένα Δικαιώματα. Συμφωνείτε να πληροίτε όλες τις απαραίτητες προϋποθέσεις προκειμένου η Ομοσπονδιακή Κυβέρνηση να ασκήσει αυτά τα δικαιώματα. Η δημοσιοποίηση, η χρήση ή η αναπαραγωγή του Λογισμικού και της συνοδευτικής τεκμηρίωσης υπόκεινται σε περιορισμούς που ορίζονται στη ρήτρα περί Περιορισμού Δικαιωμάτων σε Εμπορικούς Υπολογιστές του Ομοσπονδιακού Κανονισμού Αποκτημάτων 52.227-19, όπου είναι εφαρμοστέος ή στο Παράρτημα του Ομοσπονδιακού Κανονισμού Αποκτημάτων 252.227-7013. Το Λογισμικό αναπτύχθηκε αποκλειστικά με ιδιωτικές δαπάνες και είναι λογισμικό για εμπορικούς υπολογιστές. Η χρήση του Λογισμικού από κρατικούς φορείς περιορίζεται περαιτέρω σύμφωνα με τους όρους και τις προϋποθέσεις της παρούσας Συμφωνίας.

11. Μερική ακυρότητα. Σε περίπτωση που οποιαδήποτε διάταξη της παρούσας Συμφωνίας καταστεί άκυρη σύμφωνα με οποιονδήποτε νόμο, κανόνα, διάταξη ή κανονισμό οποιασδήποτε κυβέρνησης ή σύμφωνα με τελεσίδικη δικαστική απόφαση οποιουδήποτε πολιτειακού ή ομοσπονδιακού δικαστηρίου, η εν λόγω ακυρότητα δεν θα επηρεάσει την εκτελεστότητα οποιασδήποτε άλλης διάταξης που δεν έχει καταστεί άκυρη. Σε περίπτωση που οποιαδήποτε αρμόδια αρχή κηρύξει οποιαδήποτε διάταξη της παρούσας άκυρη, παράνομη ή μη εφαρμόσιμη σύμφωνα με την ισχύουσα νομοθεσία, οποιαδήποτε τέτοια άκυρη, παράνομη ή μη εφαρμόσιμη διάταξη θα θεωρείται, στο βαθμό που επιτρέπεται από την ισχύουσα νομοθεσία, ότι τροποποιήθηκε νόμιμα ώστε να συμμορφώνεται με την πρόθεση των Συμβαλλομένων Μερών.

12. Μη παραίτηση. Οποιαδήποτε καθυστέρηση ή παράλειψη άσκησης οποιουδήποτε δικαιώματος ή ένδικου μέσου από οποιοδήποτε από τα συμβαλλόμενα μέρη σύμφωνα με την παρούσα Συμφωνία δεν θα ερμηνεύεται ως παραίτηση από το εν λόγω δικαίωμα ή ένδικο μέσο, ή από οποιοδήποτε άλλο δικαίωμα ή ένδικο μέσο. Όλα τα δικαιώματα εκάστου συμβαλλομένου μέρους σύμφωνα με την παρούσα Συμφωνία θα θεωρούνται ότι ισχύουν σωρευτικά και δύνανται να ασκηθούν ξεχωριστά ή ταυτόχρονα.

13. Διέπον Δίκαιο. Η παρούσα Συμφωνία θα ερμηνεύεται σύμφωνα με τους νόμους της Πολιτείας της Νέας Υόρκης, χωρίς να λαμβάνονται υπόψη οι διατάξεις περί επιλογής νόμων. Τυχόν διαφορές θα εκδικάζονται ή θα διευθετούνται με διαφορετικό τρόπο στα φόρουμ που βρίσκονται για το σκοπό αυτό στην Πολιτεία της Νέας Υόρκης. Η Σύμβαση των Ηνωμένων Εθνών για τις Διεθνείς Πωλήσεις Αγαθών δεν θα ισχύει για την παρούσα Συμφωνία. Σύμφωνα με το τοπικό δίκαιο, ενδέχεται ορισμένοι νόμοι της χώρας διαμονής σας να πρέπει να ισχύουν για ορισμένα τμήματα της παρούσας Συμφωνίας, συμπεριλαμβανομένης, άνευ περιορισμού, της απαίτησης να διέπεται η παρούσα Συμφωνία από τους νόμους της χώρας διαμονής σας.

14. Έλεγχος Εξαγωγών. Δηλώνετε και εγγυάστε ότι (i) δεν εδρεύετε σε χώρα που υπόκειται σε εμπάργκο από την Κυβέρνηση των Η.Π.Α., ή βρίσκεται στον τίτλο 15, Μέρος 740 Συμπλήρωμα 1 Ομάδα Χωρών Ε του Κώδικα Ομοσπονδιακών Κανονισμών των Η.Π.Α., και (ii) δεν είστε εγγεγραμένος/η σε κανέναν κατάλογο απαγορευμένων ή περιορισμένων εταίρων της Κυβέρνησης των Η.Π.Α.   Δεν μπορείτε να χρησιμοποιήσετε, εξάγετε, επανεξάγετε, εισάγετε, πωλήσετε, κυκλοφορήσετε ή να μεταφέρετε το Λογισμικό εκτός είστε εξουσιοδοτημένος/η από τη νομοθεσία των Ηνωμένων Πολιτειών, τη νομοθεσία της δικαιοδοσίας στην οποία αποκτήσατε το Λογισμικό ή άλλους ισχύοντες νόμους και κανονισμούς.  

15. Πλήρης Συμφωνία. Η παρούσα Συμφωνία αποτελεί την πλήρη συμφωνία μεταξύ των συμβαλλομένων μερών αναφορικά με το θέμα της παρούσας και αντικαθιστά κάθε προηγούμενη συμφωνία, συνομολόγηση, διαπραγμάτευση και συζήτηση, είτε προφορική είτε έγγραφη, μεταξύ των συμβαλλομένων μερών. Καμία τροποποίηση ή αλλαγή της παρούσας Συμφωνίας δεν θα είναι δεσμευτική εκτός και εάν είναι έγγραφη και υπογράφεται από δεόντως εξουσιοδοτημένο αντιπρόσωπο εκάστου των συμβαλλομένων μερών.
