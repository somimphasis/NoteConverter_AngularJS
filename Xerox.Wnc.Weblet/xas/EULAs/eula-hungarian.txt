JELEN SZOFTVER VÉGFELHASZNÁLÓI LICENCMEGÁLLAPODÁS („Megállapodás”) A XEROX APP GALLERYBŐL VÁSÁROLT SZOFTVER („Szoftver”) LICENCFELHASZNÁLÁSI FELTÉTELEIT TARTALMAZZA. KÉRJÜK, OLVASSA VÉGIG ALAPOSAN, MIELŐTT LETÖLTI, TELEPÍTI VAGY HASZNÁLJA A SZOFTVERT. A SZOFTVER LETÖLTÉSÉVEL, TELEPÍTÉSÉVEL VAGY HASZNÁLATÁVAL ÖN ELFOGADJA JELEN MEGÁLLAPODÁS FELTÉTELEIT. AMENNYIBEN NEM FOGADJA EL EZEKET A FELHASZNÁLÁSI FELTÉTELEKET, NEM TÖLTHETI LE, NEM TELEPÍTHETI ÉS NEM HASZNÁLHATJA A SZOFTVERT ÉS TÖRÖLNIE KELL MINDEN OLYAN SZOFTVERFÁJLT, AMELYET ÖN VAGY BÁRMELY HARMADIK FÉL AZ ÖN NEVÉBEN HASZNÁLT MINDEN OLYAN SZÁMÍTÓGÉPES MEMÓRIÁBÓL, MELYRE A SZOFTVERT LETÖLTÖTTÉK, VAGY AMELYEN TÁROLJÁK.

Jelen megállapodásban a „Xerox” kifejezés a Xerox Corporationre, annak működő társaságaira, fiókcégeire és partnereire vonatkozik, az „Ön” kifejezés pedig a szoftvert megszerző magánszemélyre vagy jogi személyre utal. Amennyiben a végfelhasználó nevében telepíti a szoftvert, Ön beleegyezik abba, hogy a végfelhasználó vásárló képviselőjeként működik, mielőtt továbblép, valamint: 1) jelen megállapodás feltételeit a végfelhasználó meghatalmazásával olvassa és hagyja jóvá, vagy 2) ismertette a végfelhasználóval a felhasználási feltételeket és a végfelhasználó kifejezetten elfogadta azokat.

1. Meghatározások:
a. Az „aktiváló kulcs” olyan hitelesítési licenckulcs, használati engedély vagy aktivációs, illetve jogosultsági mechanizmus, amely ahhoz szükséges, hogy engedélyt kapjon és folyamatos elérése legyen és/vagy használhassa a szoftvert, vagy annak bármely tartalmát, erőforrását, funkcióját vagy szolgáltatását, illetve olyan szolgáltatást, amelyet a szoftveren belül kapott vagy azon belül vált elérhetővé az Ön számára.
b. Az „alkalmazásazonosító” egyedi alfanumerikus karakterláncot jelent, amelyet a Xerox App Gallery hoz létre minden alkalmazáshoz.
c. A „Jogosult felhasználók” alá tartozik minden személy, aki hozzáférést vagy engedélyt kap a Szoftver egy másolatának jelen Megállapodás feltételei szerinti használatára.
d. A „felhőalapú alkalmazás” olyan szoftvert jelent, amelyet arra terveztek, hogy együttműködjön a Xerox vagy harmadik felek felhőalapú termékeivel és szolgáltatásaival vagy hozzáférést biztosít ezekhez.

2. Licencengedély.  Jelen Megállapodás feltételei szerint a Xerox nem kizárólagos, nem átruházható jogot ad a Szoftvernek az ön tulajdonában vagy irányítása alatt lévő  Xerox márkájú eszközre („Eszköz”)történő telepítésére.  A Szoftver licence érvényben marad azt követően is, hogy már nem használja vagy birtokolja az Eszközt, amelyre a Szoftvert telepítette, vagy ha ön az Eszköznek, amelyre telepítette a Szoftvert, ön a bérbeadója, és az első bérlő nem használja vagy nem birtokolja.  Ön egyéb jogokkal nem rendelkezik a szoftverrel kapcsolatban, továbbá: (i) nem terjesztheti, másolhatja, módosíthatja, nem hozhat létre származékos szoftvert, a szoftvert nem fordíthatja vissza vagy fejtheti vissza; (ii) nem aktiválhatja az inaktív állapotban kapott szoftvert; illetve (iii) nem engedheti másoknak, hogy ezeket megtegyék. Amennyiben a szoftver Xerox alkalmazást foglal magába, létrehozhat egy (1) archív vagy biztonsági másolatot a szoftverről, feltéve hogy ez a másolat tartalmaz minden szerzői jogi és az eredeti szoftveren található egyéb jogosultságokat érintő felhívást és kizárólag biztonsági mentés céljára kerül felhasználásra. A szoftverben lévő minden szellemi tulajdonjog kizárólag a Xerox és/vagy licencadói (akik jelen megállapodás szerint harmadik félnek minősülnek) tulajdonát képezi.

3. Szoftver aktiválása és érvényesítése.
a. A Szoftver használatához szükséges az Aktiválási Kulcs (ok) megszerzés, és további díjak megfizetésére is szükség lehet.  A Szoftver és/vagy Aktiválási kulcs(ok) megszerzése esetén a megrendelési dokumentum, a megrendelés visszaigazolása vagy a vásárlás folyamata („Rendelés”) meghatározza (a) a Szoftver engedélyezett alkalmazási körét, amely a következőket tartalmazhatja: (i) a megszerzett engedélyek, másolatok vagy példányok száma; (ii) a beszerzett hitelek, tranzakciók vagy más használatalapú egységek száma; (iii) megszerzett előfizetési szolgáltatások, illetve az előfizetés időtartama; vagy (iv) a megszerzett jellemzők (együttesen, adott esetben a „Felhasználási hatály”) és (b) a megszerzett Felhasználási hatály előfizetésének időtartama vagy lejárati ideje („Időtartam”). Az Időtartam lejártakor a szoftver hozzáférhetősége vagy elérése korlátozott lehet.  A Szoftvernek az Időtartamon túli használatához további Aktiválási kulcs(ok) megszerzése lehet szükséges.  
b. A Szoftvert vagy ingyenes próbaverzióként szállítják le, amelyet korlátozott számú alkalommal lehet futtatni egy adott időtartamon belül, vagy korlátozott működéssel kerül leszállításra.  A próba módon túli használathoz és további funkciók eléréséhez vagy használatához aktiváló kulcs megvásárlására lehet szükség és/vagy a Xeroxnál, illetve a fejlesztőnél történő regisztrációra, ami további díjak megfizetését vonhatja maga után.  
c. Aktiválás során a szoftver információt küld a szoftver telepítéséről a Xeroxnak, egyebek mellett az alkalmazásazonosítót és a berendezés azonosítóját.  A szoftver időnként jogosultsági ellenőrzést hajt végre, hogy ellenőrizze, hogy a szoftvert aktiválták-e, hogy engedélyezett-e és hogy megfelelően licencelt a berendezéshez.  A jogosultsági ellenőrzéshez a szoftver elküldi a Xeroxnak az alkalmazásazonosítót és a berendezés azonosítóját.  A szoftver telepítésével és használatával hozzájárul az alkalmazásazonosító és a berendezés azonosítójának továbbításához.  

4. A Szoftver felügyelt OCR és konverziós szolgáltatásokat (a "Szolgáltatások") ér el és használ.  A 6. bekezdés feltételei mellett Ön elfogadja és egyetért azzal, hogy a Szoftver és Szolgáltatások használatára az alábbiak vonatkoznak:  
a. Elfogadja, hogy nem engedi a Jogosult felhasználóinak vagy bármely harmadik félnek a következőket:  (i) a Szoftver vagy a Szolgáltatások bármely részének továbblicencelése, átruházása vagy terjesztése; (ii) a Szolgáltatások harmadik fél számára kereskedelmi szolgáltatásként értékesítése, viszonteladói vagy más módon hozzáférhetővé tétele, ebbe beleértve többek közt a Szoftver vagy a Szolgáltatások használata dokumentumok harmadik felek nevében történő feldolgozására, melyek szolgáltatási irodában, alkalmazásszolgáltatóként, időben megosztott vagy hasonló erőforrás-megosztási modellben működnek; (iii) a Szolgáltatások bármilyen biztonsági vonatkozásának auditálása, szondázása, tesztelése vagy értékelése; (iv) bármely kísérlet a Szolgáltatások bármely vonatkozásának letiltására, megzavarására, megkerülésére vagy kiiktatására, beleértve többek között a Szolgáltatások bármely biztonsági, engedélyellenőrzési vonatkozásának letiltását vagy kiiktatását, vagy a használati, vagy más díjak megfizetésének bármely más módon történő kikerülését; (v) robotok, botok, segédprogramok vagy bármely automatizált folyamat engedélyezése a szolgáltatások eléréséhez; vagy (vi) kísérlet a Szoftver vagy Szolgáltatások forráskódjának visszafejtésére, elérésére vagy kinyerésére, vagy a Szoftver vagy a Konverziós Szolgáltatások, vegy ezek bármely részének visszafejtése, módosítása, dekódolása, kivonása, lebontása vagy dekompilálása (kivéve ha az ilyen korlátozást kifejezetten tiltja az erre vonatkozó törvény).  
b. Elfogadja, hogy nem használja a Szolgáltatásokat a következőkre, illetve nem teszi lehetővé Jogosult felhasználók vagy harmadik fél számára a következőket:  (i) mások törvényes jogainak megsértése vagy megsértésének elősegítése; illegális tevékenység folytatása,  ösztönzése vagy előmozdítása; (ii) jogellenes, erőszakos jogsértő, rágalmazó vagy csalás céljából történő használat; (iii) vírusok, férgek, trójai programok, korrupt fájlok, megtévesztések vagy más, romboló vagy megtévesztő jellegű eszközök szándékos terjesztése; nem kért tömeges e-mailek, promóciók, hirdetések vagy egyéb ajánlatok („spam”) létrehozása, terjesztése, közzététele vagy elősegítése; (iv) az Egyesült Államok Belügyminisztériuma által fenntartott, a nemzetközi fegyverkereskedelmi szabályok (ITAR) hatálya alá tartozó Tartalom (alább kerül meghatározásra) létrehozása, továbbítása, feldolgozása vagy tárolása; vagy (v) bármely olyan jogalany vagy személy nevében vagy javára történő használat, akinek törvényesen tilos a Szoftver vagy Szolgáltatások használata.

5. Harmadik féltől származó szoftver. A szoftver tartalmazhat olyan kódot, amelyet egy vagy több harmadik fél fejlesztett. Egyes harmadik féltől származó anyagok a szoftverben más felhasználási feltételek alá tartozhatnak, amelyeket a „szoftver közzététel” fájlban talál és letöltés útján érhet el, vagy azon az adathordozón, amelyen a szoftvert megkapta. Amennyiben a harmadik fél felhasználási feltételei olyan licenceket foglalnak magukba, amelyek forráskód elérését teszik lehetővé, a „szoftver közzététel” fájl tartalmazza a forráskódot vagy utasításokat tartalmaz arra vonatkozóan, hol található meg a forráskód.

6. Felhőalapú alkalmazások.  Jelen 6fejezet szabályai a felhőalapú alkalmazások használatára vonatkoznak. 
a. A felhőalapú alkalmazások  felhőalapú termékekhez és szolgáltatásokhoz, illetve ott üzemeltetett szoftverekhez biztosítanak hozzáférést vagy úgy alakították ki őket, hogy ezekkel közösen működjenek a Xerox vagy harmadik felek által kínált szolgáltatási megoldásként („felügyelt szolgáltatás”), és regisztrációt, illetve további, a felügyelt szolgáltatásokra vonatkozó felhasználási feltételek elfogadását igényelhetik.  Ön felel azért, hogy hozzáférést szerezzen az ilyen felügyelt szolgáltatásokhoz, és a felügyelt szolgáltatások elérésére és használatára vonatkozó felhasználási feltételek kizárólag Ön és a felügyelt szolgáltatásokat biztosító fél között állnak fenn.   A Felhőalapú alkalmazások és a Felügyelt szolgáltatások közötti kommunikációt a Xerox vagy leányvállalatai, leányvállalatai, alvállalkozói vagy ügynökei által ellenőrzött és karbantartott köztes szoftverek kezelik.  A Szoftver alkalmazásazonosítóját és annak a berendezésnek a sorszámát és IP címét, amelyre a szoftvert telepítették, a köztesprogram tárolja a felhőalapú alkalmazások telepítésekor, és arra használják, hogy hitelesítsék és érvényesítsék a köztesprogramhoz való hozzáférést és használatát. 
b. Amikor a szoftverrel felügyelt szolgáltatáshoz fér hozzá, a szoftver elérhet és felhasználhat olyan fiókadatokat, mint például a felhasználónév, e-mail-cím, hozzáférési engedélyek, mappa- és fájlnevek ezen felügyelt szolgáltatásokhoz („fiókadatok”) abból a célból, hogy munkafolyamatot hozzon létre a felügyelt szolgáltatásokkal, parancsokat dolgozzon fel és műveleteket végezzen az Ön rendelkezése szerint.  Elfogadja, hogy Fiókadatait és bármely Tartalmat (meghatározást lásd lent) továbbítanak és egy Xerox hardveren tárolnak a Felügyelt szolgáltatások használata közben. 
c. Kizárólag Ön felelős minden olyan adatért, adatfájlért, dokumentumért, grafikáért, üzenetért, fényképért, képért, szövegért és/vagy egyéb információért vagy anyagért („Tartalom”), amelyet a Felhőalapú alkalmazás használatával kapcsolatban Ön vagy jogosult felhasználója elküld, kinyer, létrehoz vagy más formában feldolgoz. Ön felhatalmazza a Xeroxot valamint leányvállalatait, tagjait, alvállalkozóit és képviselőit, hogy a felhőalapú alkalmazások dokumentációjában megfogalmazott módon használják, feldolgozzák és továbbítsák a tartalmat. A felhőalapú alkalmazások használatával Ön tudomásul veszi a következőket és elfogadja, hogy: (i) a Tartalmat a közbenső szoftver fogadja és dolgozza fel, és az Ön ellenőrzése alatt küldi vissza, és (ii) a Xerox az ilyen tartalmat közvetlenül irányítja.  Ön kijelenti és szavatolja, hogy megadott minden szükséges tájékoztatást a jogosult felhasználónak, és megkapott minden szükséges hozzájárulást és meghatalmazást tőle a Tartalom továbbításához és feldolgozásához a jelen Megállapodásban leírtak szerint. 
d. Ön kijelenti és szavatolja, hogy tulajdonában van vagy rendelkezik az összes szükséges szabadalommal, védjeggyel, szerzői joggal vagy más szellemi tulajdonjoggal (ideértve minden azonosítható természetes személy névhez, a képmáshoz vagy személyes adatokhoz fűződő jogait) minden egyes olyan tartalom esetében, amelyek használatára, feldolgozására és továbbítására a Xeroxot, valamint leányvállalatait, tagjait, alvállalkozóit és képviselőit felhatalmazza és ezennel a Xerox számára nem kizárólagos, jogdíjmentes, visszavonhatatlan, allicencelhető és teljes mértékben átruházható engedélyt ad minden jog tekintetében, ami ahhoz szükséges, hogy a tartalmat - beleértve az abban foglalt összes személyes adatot - használja, feldolgozza és továbbítsa. Ön köteles kártalanítani és minden kár alól mentesíteni a Xeroxot és annak licencadóit minden olyan kár, veszteség, költség, büntetés és kiadás vonatkozásában (beleértve az indokolt ügyvédi megbízási díjakat is), amelyek jelen 6szakasz Ön által történt megsértéséből eredő követelésből, perből, vagy keresetből származnak. A Xerox választása szerint és kizárólag az Ön saját költségén Ön köteles beavatkozni vagy megvédeni a Xeroxot annak felhívására bármely ilyen eljárásban.
e. A felhőalapú alkalmazások használatával Ön tudomásul veszi, egyetért azzal és hozzájárul ahhoz, hogy a tartalom internet alapú, harmadik féltől származó számítástechnikai erőforrásokon és infrastruktúrán kerülhet továbbításra az Ön környezetén kívülre, az Egyesült Államokba vagy Írországba - az Ön régiója alapján.  Ezen túlmenően - a fentiek korlátozása nélkül - Ön tudomásul veszi, hogy a Xerox saját belátása szerint elrendelheti az Ön fiókadatainak és tartalmának továbbítását, tárolását vagy feldolgozását az Egyesült Államokban, Írországban vagy más olyan országban, ahol a Xerox, annak fiókcégei, partnerei, alvállalkozói, megbízottjai vagy társult partnerei létesítményeket tartanak fenn.  A jelen megállapodásban foglaltaktól eltérően Ön felelős és továbbra is kizárólagosan felelősségre vonható a tartalomért és annak a vonatkozó törvényeknek és az átvitelre vonatkozó kormányzati előírásoknak való megfelelőségéért, ideértve egyebek mellett az adatvédelemre és az export felügyeletére vonatkozó szabályokat.  

7. A JÓTÁLLÁS KIZÁRÁSA. ÖN TUDOMÁSUL VESZI ÉS ELFOGADJA, HOGY A SZOFTVER „ADOTT ÁLLAPOTBAN” ÁLL RENDELKEZÉSÉRE, A XEROX VAGY LICENCADÓI BÁRMIFÉLE JÓTÁLLÁSA NÉLKÜL. A XEROX ÉS LICENCADÓI KIFEJEZETTEN ELZÁRKÓZNAK MINDEN KIFEJEZETT VAGY HALLGATÓLAGOS, ILLETŐLEG MÁS, JOGSZABÁLY ÁLTAL BIZTOSÍTOTT VAGY EGYÉB JÓTÁLLÁSTÓL, IDEÉRTVE EGYEBEK MELLETT AZ ADOTT CÉLRA VALÓ ALKALMASSÁGRA ÉS KERESKEDELMI FORGALOMBA HOZHATÓSÁGRA VONATKOZÓ, ILLETVE HARMADIK FELEK JOGAINAK MEG NEM SÉRTÉSÉRE VONATKOZÓ SZAVATOSSÁGOT IS. A XEROX ÉS LICENCADÓI NEM SZAVATOLJÁK, HOGY A SZOFTVER MEGFELEL AZ ÖN ADOTT ELVÁRÁSAINAK, ILLETVE HOGY MEGSZAKÍTÁS VAGY HIBA NÉLKÜL FOG ÜZEMELNI, TOVÁBBÁ HOGY A SZOFTVER HIBÁIT KI LEHET VAGY KI FOGJÁK JAVÍTANI. MINDEN, NEM A XEROX ÁLTAL NYÚJTOTT JÓTÁLLÁS VAGY MEGTETT NYILATKOZAT, IDEÉRTVE EGYEBEK MELLETT A SZOLGÁLTATÁST NYÚJTÓK, FORGALMAZÓK, KERESKEDŐK, ENGEDMÉNYESEK ÉS EGYÉB A XEROX TERMÉKEK  EGYÉB VISZONTELADÓI ÁLTAL VÁLLALTAKAT, SZINTÉN KIZÁRÁSRA KERÜLNEK. ELŐFORDULHAT, HOGY A JÓTÁLLÁS ILYEN KIZÁRÁSA NEM ALKALMAZHATÓ BIZONYOS JOGHATÓSÁGOKBAN, AMELY ESETEKBEN AZ ALKALMAZANDÓ JOGSZABÁLYOK ÁLTAL MEGKÖVETELT MINIMÁLIS JÓTÁLLÁST KELL ALKALMAZNI.

8. FELELŐSSÉG KORLÁTOZÁSA. Mindemellet egy esetlegesen felmerülő kártérítési igény esetén az Ön akvizícióival kapcsolatban felmerült károkért a vagy az alkalmazások és a Xerox használatáért Xerox és licencadói teljes felelősséggel tartoznak, hacsak jelen Megállapodásból más nem értendő, és az Ön kizárólagos jogorvoslata legfeljebb a Xeroxnak a szoftverért kifizetett összeg mértékéig vagy 10,00 USD-ig terjed. A XEROX VAGY LICENCADÓI SEMMILYEN ESETBEN NEM FELELNEK AZ ÖN IRÁNYÁBAN SEMMINEMŰ KÜLÖNLEGES, KÖZVETLEN, VÉLETLENSZERŰ VAGY SZÁRMAZÉKOS KÁRÉRT (IDEÉRTVE EGYEBEK MELLETT AZ ADATVESZTÉSSEL, HASZONVESZTÉSSEL VAGY AZ ÜZLETMENET MEGSZAKÍTÁSÁVAL KAPCSOLATOS KÁROKAT) SEMMILYEN, JELEN MEGÁLLAPODÁS TÁRGYÁHOZ KAPCSOLÓDÓ VAGY ABBÓL EREDŐ ESETBEN, MÉG AKKOR SEM, HA A XEROXOT VAGY LICENCADÓIT FIGYELMEZTETTÉK ERRE A KÁRLEHETŐSÉGRE ÉS MÉG AKKOR SEM, HA A FENTI KÁRTALANÍTÁS NEM TELJESÍTI ALAPVETŐ CÉLJÁT. ELŐFORDULHAT, HOGY A FELELŐSSÉG ITT MEGÁLLAPÍTOTT KORLÁTOZÁSA NEM ÉRVÉNYES BIZONYOS JOGHATÓSÁGOKBAN ÉS ÍGY NEM VONATKOZIK ÖNRE; ILYEN ESETEKBEN A XEROX ÉS LICENCADÓI FELELŐSSÉGE A VONATKOZÓ JOGSZABÁLYOK ÁLTALI MINIMUMRA KORLÁTOZÓDIK.

9. Időtartam és megszüntetés. A jelen megállapodásban biztosított engedély időtartama azon a napon kezdődik, amelyen a szoftver letöltése, telepítése, engedélyezése vagy egyéb módon történő átvétele (ezek közül a legkorábbi) megtörténik és addig folytatódik, amíg Ön betartja jelen megállapodás rendelkezéseit. A jelen megállapodásban adott engedély megszűnik: (i) azonnali hatállyal, ha Ön többé nem használja vagy nem rendelkezik azzal a berendezéssel, amellyel a szoftvert biztosították, vagy ha Ön bérbeadója a berendezésnek, amellyel a szoftvert biztosították és első bérlője már nem használja vagy nem birtokolja azt, (ii) az olyan megállapodások megszűnése esetén, amelyek alapján a szoftver rendelkezésre bocsátását lehetővé tévő berendezést bérbeadta vagy kölcsönözte, illetőleg (iii) azonnali hatállyal, amennyiben megsérti a megállapodás rendelkezéseit. A megszűnéskor - bármely okból történjen is az - el kell távolítania a szoftvert és a Xerox választása és rendelkezése alapján vissza kell juttatnia vagy meg kell semmisítenie a szoftvert, a biztonsági másolatot és minden olyan anyagot, amelyet a Xerox ezen megállapodás keretein belül biztosított Önnek, vagy elérhetővé tett az Ön számára.

10. Az Egyesült Államok kormánya által korlátozott jogok. A szoftvert korlátozott jogokkal biztosítják. Ön kijelenti, hogy megfelel minden követelménynek, amelyek ahhoz szükségesek, hogy biztosítsa, a szövetségi kormány tiszteletben tartja ezen jogokat. A szoftver és kísérő dokumentumainak közzétételére, használatára vagy sokszorosítására - amennyiben alkalmazható - a kereskedelmi számítógép-korlátozott jogok záradéka vonatkozik (Szövetségi Beszerzési Rendelet 52.227-19), illetőleg a Védelmi Minisztérium Szövetségi Beszerzési Szabályzat 252.227-7013 kiegészítése. A szoftvert kizárólag magánköltségen fejlesztették és kereskedelmi számítógépes szoftvernek minősül. A szoftver kormány általi használata további korlátozás alá esik jelen megállapodás felhasználási feltételei szerint.

11. Részleges érvényesség. Amennyiben jelen megállapodás bármely rendelkezése érvénytelenné válik bármely kormány törvénye, jogszabálya, rendelkezése vagy szabályozása által, illetőleg bármely állam vagy szövetségi bíróság jogerős ítélete alapján, az ilyen érvénytelenség nem lesz hatással a további, nem érvénytelenített rendelkezések végrehajthatóságára. Abban az esetben, ha a jelen megállapodás bármely rendelkezését hatáskörrel rendelkező hatóság érvénytelennek, jogszabályellenesnek vagy végrehajthatatlannak ítéli a vonatkozó jogszabályok alapján, az ilyen érvénytelen, jogellenes vagy végrehajthatatlan rendelkezések a jogszabályoknak megfelelően oly módon  kerülnek módosításra, hogy megfeleljenek a felek szándékainak.

12. A jogról való lemondás kizárása. Bármely fél késedelme vagy mulasztása jelen megállapodás szerinti jog vagy jogorvoslat gyakorlása vonatkozásában nem értelmezhető ezen jogról vagy jogorvoslatról vagy bármely más jogról vagy jogorvoslati igényről való lemondásként. A jelen megállapodást létrehozó minden fél jogosultságai  kumulatívak és külön-külön vagy egyidejűleg is gyakorolhatók.

13. Az irányadó jog. Jelen megállapodást New York állam jogszabályainak megfelelően kell értelmezni, tekintet nélkül a joghatóságot befolyásoló rendelkezéseire, és a felmerülő jogviták tekintetében a New York állam fórumai rendelkeznek hatáskörrel és illetékességgel. Az Egyesült Nemzetek Szervezetének Bécsi Vételi Egyezménye nem vonatkozik jelen megállapodásra. A helyi jogszabályok előírhatják, hogy a lakóhelye szerinti ország egyes jogszabályait jelen megállapodás egyes szakaszaira vonatkozóan alkalmazni kell, egyebek mellett azt, hogy jelen megállapodásra a lakóhelye szerinti ország jogszabályai vonatkoznak.

14. Export vezérlés. Ön kijelenti és szavatol azért, hogy (i) nem olyan országban tartózkodik, melyre az Amerika Egyesült Államok embargója vonatkozik, vagy nem található az Amerikai Egyesült Államok Szövetségi Törvénykönyvének 15 Címsorának 740. részében a kiegészítő országcsoportban; és (ii) Ön nem található meg az Amerikai Egyesült Államok kormányának semmilyen tiltó vagy korlátozó listáján.  A Szoftvert nem használhatja, nem exportálhatja, nem exportálhatja újra, nem importálhatja, nem adhatja el, nem adhatja ki és nem adhatja tovább, hacsak az Amerikai Egyesült Államok törvényei, annak a joghatóságnak a törvényei, ahol a Szoftvert beszerezték, illetve bármely más vonatkozó törvény és szabályozás ezt nem enegdélyezi.  

15. A megállapodás teljessége. Jelen megállapodás a felek közötti, a jelen ügyben tárgyalt teljes megállapodást jelenti, és hatályon kívül helyez a felek közötti bármely korábbi szóbeli vagy írásbeli megállapodást, megegyezést, tárgyalást és egyeztetést. Jelen megállapodás módosítása vagy kiegészítése kizárólag írásban érvényes, amennyiben azt mindegyik fél érvényesen meghatalmazott képviselője aláírta.
