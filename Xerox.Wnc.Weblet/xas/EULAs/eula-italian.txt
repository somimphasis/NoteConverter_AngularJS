IL PRESENTE CONTRATTO DI LICENZA CON L'UTENTE FINALE (DI SEGUITO "Contratto") CONTIENE LE CONDIZIONI GENERALI DI LICENZA PER IL SOFTWARE OTTENUTO DA XEROX APP GALLERY (DI SEGUITO "Software"). LEGGERLO ATTENTAMENTE PRIMA DI SCARICARE, INSTALLARE O USARE IL SOFTWARE. SCARICANDO, INSTALLANDO O UTILIZZANDO IL SOFTWARE, L'UTENTE ACCETTA DI ESSERE LEGALMENTE VINCOLATO ALLE CONDIZIONI DEL PRESENTE CONTRATTO. QUALORA NON ACCETTI LE PRESENTI CONDIZIONI, L’UTENTE NON POTRÀ SCARICARE, INSTALLARE O UTILIZZARE IL SOFTWARE E DOVRÀ ELIMINARE DALLA MEMORIA DI TUTTI I COMPUTER IN CUI SIA STATO CARICATO O ARCHIVIATO QUALSIASI FILE DI SOFTWARE ACCESSIBILE DALL’UTENTE O DA TERZE PARTI PER CONTO DELL’UTENTE.

Nel presente Contratto il termine "Xerox" indica Xerox Corporation, le sue società operative, controllate e affiliate, mentre il termine "Cliente" indica la persona fisica o giuridica che acquista il Software. Se installa il Software per conto dell'utente finale, il Cliente accetta di agire come agente dell'utente finale prima di procedere e dichiara 1) di aver letto e accettato le condizioni del presente Contratto dietro autorizzazione dell'utente finale o 2) di aver portato a conoscenza dell'utente finale le condizioni di licenza, che sono state accettate esplicitamente.

1. Definizioni:
a. "Chiave di attivazione" indica una chiave di autorizzazione, una chiave di licenza o altro meccanismo o diritto di attivazione necessario per consentire o proseguire l'accesso e l'uso del Software o di qualsiasi contenuto, risorsa, funzionalità o servizio erogato o reso disponibile all'uso nell'ambito del Software.
b. Il termine "Identificatore dell'app" indica una stringa alfanumerica univoca generata da Xerox App Gallery per ogni app.
c. "Utenti autorizzati" indica qualsiasi persona cui l'utente concede l'accesso o il permesso di utilizzare la copia del Software in conformità alle condizioni del presente Contratto.
d. Il termine "App basata sul cloud" indica il Software che consente di accedere a prodotti e servizi basati sul cloud messi a disposizione da Xerox o da terzi, o che è progettato per funzionare con essi.

2. Ambito della licenza.  Ai sensi dei termini e delle condizioni del presente Contratto, Xerox concede al Cliente una licenza non esclusiva e non trasferibile per installare e utilizzare il Software su apparecchiature Xerox di sua proprietà o sotto il suo controllo ("Apparecchiatura").  La licenza del Software ha validità fino a quando il Cliente utilizza o possiede l’elemento dell’Apparecchiatura su cui è installato il Software oppure, se il Cliente è un locatore dell’Apparecchiatura su cui è stato installato il Software, fino a quando il primo locatario la utilizza o la possiede.  Il Cliente non detiene ulteriori diritti sul software e non può in alcun caso: (i) distribuire, copiare, modificare, creare opere derivate da, decompilare o decodificare il presente software; (ii) attivare qualsiasi software consegnato in stato disattivato; oppure, (iii) consentire ad altri di fare lo stesso. Se il Software comprende un’app Xerox, il Cliente potrà fare una (1) copia d'archivio o di backup del software, a condizione che tale copia contenga tutte le informazioni sul copyright e sulla proprietà contenute nel software originale e venga utilizzata solo per scopi di backup. La titolarità e tutti i diritti di proprietà intellettuale sul Software rimangono di Xerox e/o dei suoi concessori di licenza, i quali saranno considerati terzi beneficiari del presente Contratto.

3. Attivazione e convalida del Software. 
a. L'utilizzo del Software richiede l'acquisizione della/e Chiave/i di attivazione e può essere soggetto al pagamento di costi aggiuntivi.  Quando ci si procura il Software e/o la/e Chiave/i di attivazione, il documento d'ordine, la conferma d'ordine o il flusso di acquisto ("Ordine") specificherà (a) l'ambito di utilizzo autorizzato del Software, che può includere: (i) numero di licenze, copie o istanze acquisite; (ii) numero di crediti, transazioni o altra apparecchiatura basata sull’uso acquistata; (iii) servizi di abbonamento acquisiti e durata dell’abbonamento oppure (iv) caratteristiche acquisite (congiuntamente, secondo quanto applicabile, l’“Ambito di utilizzo”) e (b) la durata dell'abbonamento o la data di scadenza dell'Ambito di utilizzo acquisito (“Termine”). Alla scadenza del Termine, l'accesso e l'utilizzo del Software potrebbero diventare limitati o non più disponibili.  L'uso continuato del Software oltre il Termine richiederà l'acquisizione di ulteriori Chiavi di attivazione.  
b. Il Software può essere distribuito in una modalità di prova che consente al Cliente di eseguire il Software un numero limitato di volte o per un periodo di tempo limitato e/o con funzionalità limitate.  L'uso del Software oltre la modalità di prova e l'accesso o l'uso di ulteriori funzionalità può richiedere l'acquisizione di una Chiave di attivazione e/o della registrazione presso Xerox o presso lo Sviluppatore e può comportare il pagamento di tariffe aggiuntive.  
c. Durante l'attivazione, il Software invia le informazioni sull'installazione del Software, tra cui l'Identificatore di app e l'ID apparecchiatura, a Xerox.  Periodicamente, il Software esegue una verifica di autorizzazione per verificare che il Software sia stato attivato, sia abilitato e disponga della licenza corretta per l'Apparecchiatura.  Per eseguire la verifica di autorizzazione, il Software invia l'Identificatore di app e l'ID apparecchiatura a Xerox.  Installando e utilizzando il Software, il Cliente acconsente alla trasmissione e all'uso dell'Identificatore app e dell'ID apparecchiatura.  

4. Il Software accede ai servizi OCR e di conversione in hosting (i "Servizi") e li utilizza.  Oltre ai termini di cui alla Sezione 6, il Cliente riconosce e accetta che l'utilizzo del Software e dei Servizi è soggetto alle seguenti condizioni:  
a. Il Cliente accetta di evitare i seguenti comportamenti e di non consentirli ai propri Utenti autorizzati o a terzi:  (i) Concedere in sublicenza, trasferire o distribuire il Software o qualsiasi parte dei Servizi; (ii) vendere, rivendere o rendere altrimenti disponibili i Servizi come offerta commerciale a terzi, incluso, solo a titolo di esempio, l'utilizzo del Software o dei Servizi per elaborare documenti per conto di terzi, operare presso un ufficio di servizi, un fornitore di servizi applicativi, unservizio di time-share o un analogo modello di condivisione delle risorse; (iii) svolgere qualsiasi controllo, verifica, test o valutazione della sicurezza dei Servizi; (iv) tentare di disattivare, ostacolare, aggirare o interrompere qualsiasi elemento dei Servizi, incluso, solo a titolo di esempio, tentativo di disattivare o aggirare qualsiasi funzione di sicurezza, controllo della licenza o altro al fine di non sostenere o pagare qualsiasi spesa o costo di utilizzo; (v) utilizzare o lasciar utilizzare qualsiasi robot, bot, utility o qualsiasi processo automatizzato acceda ai Servizi; (vi) tentare di scoprire, estrarre il codice sorgente del  Software o dei Servizi o o accedervi, oppure eseguire operazioni di reverese engineering, modificare, decrittografare, estrarre, disassemblare o decompilare il Software o i Servizi di conversione o qualsiasi loro parte (fatto alvo il cso in cui tale limitazione sia espresamente proibita dalla legge vigente).  
b. Il Cliente accetta di non utilizzare i Servizi nei modi seguenti e di non consentire ai propri Utenti autorizzati o a terzi di utilizzare i Servizi nei modi seguenti:  (i) Violare o incoraggiare la violazione dei legittimi diritti altrui; intraprendere, promuovere o incoraggiare attività illegali; (ii) agire per qualsiasi scopo illegale, invasivo, illecito, diffamatorio o fraudolento; (iii) distribuire intenzionalmente virus, worm, Trojan horse, file compromessi, hoax o altri elementi distruttivi o ingannevoli; (iv) generare, distribuire, pubblicare o consentire l'invio di e-mail di massa non richieste, promozioni, pubblicità o altre sollecitazioni ("spam"); (iv) creare, trasmettere, elaborare o archiviare qualsiasi tipo di Contenuti (definiti di seguito) soggetto alle norme internazionali sul traffico di armi (Traffic in Arms Regulations, ITAR) gestite dal Dipartimento di Stato degli Stati Uniti; (v) agire per conto o a vantaggio di qualsiasi persona giuridica o fisica a cui sia legalmente vietato l'uso del Software o dei Servizi.

5. Software di terzi. Il software può includere codice sviluppato da uno o più terzi. Alcuni materiali di terzi inclusi nel Software possono essere soggetti ad altre condizioni presenti in un file di "Divulgazione software" accessibile con il Software sotto forma di download, sul supporto sul quale può essere distribuito il Software. Se le condizioni di terzi comprendono licenze che forniscono la disponibilità del codice sorgente, il file di "Divulgazione software" contiene il codice sorgente o fornisce istruzioni per ottenere una copia di tale codice sorgente.

6. App basate su cloud.  Le condizioni della presente Sezione 6 si applicano all'uso delle app basate su cloud da parte del Cliente. 
a. Le applicazioni basate sul cloud consentono di accedere (o sono progettate per funzionare con essi) a prodotti e servizi basati sul cloud e a soluzioni software in hosting proposte in modalità SaaS da Xerox o da terzi ("Servizi in hosting") e possono richiedere la registrazione, oltre all'accettazione di ulteriori termini e condizioni associati a tali Servizi in hosting.  Il Cliente è responsabile dell’acquisizione di tali Servizi in hosting e dell’accesso agli stessi; le condizioni che disciplinano l’accesso e l’uso dei Servizi in hosting sono in vigore esclusivamente tra il Cliente e il fornitore dei Servizi in hosting.  La comunicazione tra le app basate sul cloud e i Servizi in hosting è gestita dal middleware controllato e mantenuto da Xerox o dalle sue controllate, dalla sue affiliate, dai subappaltatori o dai suoi agenti.  L'Identificatore dell'app per il Software e il numero di serie e l'indirizzo IP dell'Apparecchiatura su cui è installato il Software sono archiviati dal middleware in fase di installazione delle app basate sul cloud e vengono utilizzati per autenticare e convalidare l'accesso e l'uso del middleware da parte dell'Apparecchiatura. 
b. Quando si utilizza il Software per accedere ai Servizi in hosting, il Software può accedere ai dati dell'account (e utilizzarli), tra cui nome utente, indirizzo e-mail, autorizzazioni di accesso, nomi delle cartelle e dei file per i Servizi in hosting (di seguito “Informazioni sull'account”) per avviare una sessione di Servizi in hosting, elaborare comandi ed eseguire operazioni richieste dal Cliente.  Il Cliente riconosce che le Informazioni sull'account e tutti i Contenuti (come definiti di seguito) saranno trasmessi e temporaneamente memorizzati sul middleware nel corso della sessione con i Servizi in hosting. 
c. Il Cliente è responsabile in via esclusiva, collettivamente e singolarmente, di tutti i dati, i file di dati, i documenti, gli elementi grafici, i messaggi, le fotografie, le immagini, il testo e/o le altre informazioni o gli altri materiali inviati, recuperati, generati o altrimenti elaborati dal Cliente o in dai suoi Utenti autorizzati relazione al utilizzo delle app basate sul cloud (i "Contenuti"). Il Cliente autorizza Xerox e le sue sussidiarie, le sue affiliate, i suoi subappaltatori e i suoi agenti a utilizzare, elaborare e trasmettere i Contenuti nel modo previsto dalla Documentazione relativa alle App basate sul Cloud. Utilizzando le app basate sul cloud, il Cliente prende atto e accetta quanto segue: (i) i Contenuti vengono ricevuti ed elaborati dal middleware e restituiti al Cliente sotto il controllo di quest'ultimo e (ii) Xerox elabora tali Contenuti in base alle indicazioni del Cliente.  Il Cliente dichiara e garantisce di aver fornito sufficiente preavviso e ottenuto consenso e autorizzazione da parte degli Utenti autorizzati per quanto riguarda la trasmissione e l'elaborazione dei Contenuti come descritto nel presente Contratto. 
d. Il Cliente dichiara e garantisce di avere le licenze, i diritti, i consensi e le autorizzazioni necessarie ai sensi di tutti i diritti sanciti da brevetti, marchi, copyright o altri diritti di proprietà (compresi i diritti relativi al nome, alla somiglianza o ai dati che consentono l'identificazione personale di ogni persona fisica identificabile) in tutti i Contenuti per autorizzare Xerox e le sue sussidiarie, le sue affiliate, i suoi subappaltatori e i suoi agenti a utilizzare, elaborare e trasmettere i Contenuti e per attribuire a Xerox licenza non esclusiva, esente da diritti, irrevocabile, assegnabile in sub-licenza e completamente trasferibile in relazione a tutti i diritti necessari per utilizzare, elaborare e trasmettere i Contenuti, compresi tutti i dati personali in esso contenuti. Il Cliente si impegna a indennizzare e manlevare Xerox e i suoi concessori di licenza da tutti i danni, le perdite, i costi, le sanzioni pecuniarie e le spese sostenuti (comprese le ragionevoli spese legali), derivanti da eventuali rivendicazioni, cause o azioni legali causate dalla violazione da parte del Cliente della presente Sezione 6. Il Cliente sarà tenuto, a proprie spese e a giudizio di Xerox, a intervenire o difendersi in tali procedimenti previo preavviso da Xerox.
e. Utilizzando le app basate sul cloud, il Cliente riconosce, accetta e acconsente che il Contenuto possa essere trasmesso tramite le risorse e l’infrastruttura informatica di terzi basata su internet che esiste al di fuori del suo ambiente ed elaborato negli Stati Uniti o in Irlanda, in base all’area del Cliente.  Inoltre, fermo restando quanto sopra, il Cliente riconosce che Xerox può, a propria esclusiva discrezione, predisporre la trasmissione, l’archiviazione o l’elaborazione delle Informazioni sull'account e del Contenuto del Cliente negli Stati Uniti, in Irlanda o in un altro paese in cui Xerox, le sue controllate, le sue affiliate, i fornitori, gli agenti e i partner dispongono di strutture.  Fermo restando quando preveda il contrario nel presente Contratto, il Cliente è responsabile e resta l’unico responsabile del Contenuto e della conformità a tutte le norme di legge e ai regolamenti della pubblica amministrazione pertinenti validi per la trasmissione suddetta, comprese, a titolo indicativo ma non esaustivo, le disposizioni relative alla privacy dei dati e al controllo dell’esportazione.  

7. ESCLUSIONE DI GARANZIA. IL CLIENTE RICONOSCE E ACCETTA CHE IL SOFTWARE È FORNITO "COSÌ COM'È", SENZA GARANZIA DI ALCUN TIPO DI XEROX O DEI SUOI CONCESSORI DI LICENZA. XEROX E I SUOI CONCESSORI DI LICENZA ESCLUDONO ESPRESSAMENTE TUTTE LE GARANZIE, ESPRESSE O IMPLICITE, SIANO ESSERE DERIVANTI DA LEGGE O ALTRIMENTI, INCLUSE, A TITOLO INDICATIVO MA NON ESAUSTIVO, QUALSIASI GARANZIA DI IDONEITÀ PER UN PARTICOLARE SCOPO, COMMERCIABILITÀ O NON VIOLAZIONE DI DIRITTI DI TERZI. XEROX E I SUOI CONCESSORI DI LICENZA NON GARANTISCONO CHE IL SOFTWARE SODDISFERÀ I REQUISITI PARTICOLARI DEL CLIENTE, CHE OPERERÀ ININTERROTTAMENTE, SARÀ ESENTE DA ERRORI, NÉ CHE I DIFETTI NEL SOFTWARE POSSANO ESSERE O SARANNO CORRETTI. SONO INOLTRE ESCLUSE TUTTE LE GARANZIE E DICHIARAZIONI RESE DA SOGGETTI DIVERSI DA XEROX, COMPRESI, A TITOLO INDICATIVO MA NON ESAUSTIVO, FORNITORI DI ASSISTENZA, DISTRIBUTORI, RIVENDITORI, CONCESSIONARI E ALTRI RIVENDITORI DEI PRODOTTI XEROX. LE ESCLUSIONI DI GARANZIA STABILITE NEL PRESENTE CONTRATTO POTREBBERO NON ESSERE APPLICABILI IN DETERMINATE GIURISDIZIONI, NEL QUAL CASO LA GARANZIA QUI DI SEGUITO DEVE ESSERE LA MINIMA PREVISTA DALLA LEGGE APPLICABILE.

8. LIMITAZIONE DI RESPONSABILITÀ. Nonostante qualsiasi eventuale danno subito dal Cliente, l'intera responsabilità di Xerox e dei suoi concessori di licenza in relazione a eventuali danni derivanti dall'acquisizione o dall'uso della app o di Xerox o a essi correlati in altri modi ai sensi del presente Contratto e il rimedio esclusivo del Cliente saranno limitati all'importo maggiore tra quanto effettivamente versato a Xerox per il Software e USD 10,00. IN NESSUN CASO XEROX O I SUOI CONCESSORI DI LICENZA SARANNO RESPONSABILI PER DANNI SPECIALI, INDIRETTI, INCIDENTALI O CONSEQUENZIALI (COMPRESI, A TITOLO INDICATIVO MA NON ESAUSTIVO, DANNI LEGATI ALLA PERDITA DI DATI, PERDITA DI PROFITTI O INTERRUZIONE DI ATTIVITÀ) IN QUALSIASI MODO DERIVANTI O RELATIVI ALL'OGGETTO DEL PRESENTE CONTRATTO, ANCHE SE XEROX O I SUOI CONCESSORI DI LICENZA ERANO STATI AVVISATI DELLA POSSIBILITÀ DI TALI DANNI E ANCHE SE IL RIMEDIO DI CUI SOPRA NON RAGGIUNGE IL SUO SCOPO ESSENZIALE. LE LIMITAZIONI DI RESPONSABILITÀ STABILITE NEL PRESENTE CONTRATTO POTREBBERO NON ESSERE APPLICABILI IN ALCUNE GIURISDIZIONI E PERTANTO POTREBBERO NON ESSERE APPLICABILI AL CLIENTE; IN TALI CASI, LA RESPONSABILITÀ DI XEROX E DEI SUOI CONCESSORI DI LICENZA SARÀ LA MINIMA PREVISTA DALLA LEGGE.

9. Durata e risoluzione. La durata della licenza concessa con il presente Contratto avrà inizio alla data in cui si verifica la prima delle seguenti operazioni: download, installazione, attivazione o presa in consegna del software, e continuerà finché il Cliente rispetterà le condizioni del presente Contratto. La licenza concessa nel presente Contratto avrà termine: (i) immediatamente se il Cliente non utilizza più o non è più in possesso delle apparecchiature con cui il Software è stato installato o è un locatore dell'apparecchiatura con cui è stato fornito il Software e il primo locatario del Cliente non lo utilizza più o non ne è più in possesso, (ii) alla cessazione di qualsiasi contratto in base al quale il Cliente ha noleggiato o locato le apparecchiature con cui è stato fornito il Software o (iii) immediatamente in caso di violazione da parte del Cliente. In caso di risoluzione per qualsiasi motivo, il Cliente è tenuto a disinstallare il software e restituire o distruggere, a discrezione e su indicazione di Xerox, il software, la copia di backup e tutti i materiali forniti o resi accessibili da Xerox ai sensi del presente Contratto.

10. Limitazione dei diritti per il governo degli Stati Uniti. Il software è fornito con diritti limitati. Il Cliente è tenuto al possesso dei requisiti necessari a garantire il rispetto di tali diritti da parte del Governo federale degli Stati Uniti. Divulgazione, utilizzo o riproduzione del software e della relativa documentazione sono soggetti a limitazioni stabilite nella clausola “Commercial Computer-Restricted Rights” della Federal Acquisition Regulation 52.227-19, quando pertinenti, o nel Federal Acquisition Regulations Supplement 252.227-7013 del Ministero della Difesa. Il software è stato sviluppato interamente a spese private ed è un software commerciale per computer. L’utilizzo del software da parte del governo è ulteriormente limitato in conformità alle condizioni del presente Contratto.

11. Clausola di salvaguardia. Qualora una delle disposizioni del presente Contratto fosse giudicata non valida da qualunque legge, regolamentazione, ordine o normativa di qualsivoglia governo, o dalla sentenza definitiva di qualunque tribunale statale o federale, tale nullità non comprometterà l'applicabilità delle altre disposizioni non ritenute nulle. Nel caso in cui l’autorità competente dichiari qualsiasi disposizione del presente Contratto non valida, illegale o inapplicabile ai sensi di qualsiasi legge vigente, nella misura consentita dalla legge applicabile, tale disposizione non valida, illegale o inapplicabile si considera legalmente modificata per essere conforme all'intento delle parti.

12. Nessuna rinuncia. Qualsiasi ritardo od omissione delle parti nell’esercizio di qualsiasi diritto o rimedio ai sensi del presente Contratto non sarà interpretato come una rinuncia a tale diritto o rimedio o a qualsiasi altro diritto o rimedio. Tutti i diritti delle parti ai sensi del presente Contratto saranno cumulativi e potranno essere esercitati separatamente o contemporaneamente.

13. Legge applicabile. Il presente Contratto sarà interpretato in conformità con le leggi dello stato di New York, senza la facoltà di scegliere altre disposizioni di leggi, e le controversie verranno sottoposte a giudizio o composizione nei tribunali dello stato di New York. Non si applica al presente Contratto la Convenzione delle Nazioni Unite sui contratti per la vendita internazionale di merci. La legge locale può prevedere che determinate leggi del paese di residenza del Cliente siano applicate a determinate sezioni del presente Contratto, incluso a titolo indicativo ma non esaustivo, il requisito che il presente Contratto sia disciplinato dalle leggi del paese di residenza del Cliente.

14. Controllo delle esportazioni. Il Cliente dichiara e garantisce (i) di non trovarsi in un Paese soggetto a embargo da parte del governo degli Stati Uniti e di non trovarsi in un Paese del Gruppo E del Titolo 15, Parte 740 Supplemento 1 dei regolamenti federali degli Stati Uniti e (ii) di non essere inserito in un elenco di soggetti su cui gravano proibizioni o limitazioni del governo degli Stati Uniti.  Il Cliente accetta di non utilizzare, esportare, riesportare, importare, vendere, diffondere o trasferire il Software, fatto salvo quanto autorizzato dalle leggi degli Stati Uniti, dalle leggi della giurisdizione in cui ha ottenuto il Software e da eventuali altre leggi e regolamenti vigenti.  

15. Indivisibilità dell’accordo. Il presente Contratto costituisce l'intero accordo tra le Parti per quanto riguarda l'oggetto contrattuale e sostituisce tutti gli altri accordi, intese e impegni, orali o scritti al riguardo tra le parti. Nessun emendamento e nessuna modifica al presente Contratto saranno vincolanti, eccetto se per iscritto e con firma di un rappresentante debitamente autorizzato di ciascuna delle parti.
