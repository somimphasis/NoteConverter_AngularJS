NINIEJSZA UMOWA LICENCYJNA UŻYTKOWNIKA („Umowa”) OBEJMUJE WARUNKI LICENCJI NA UŻYTKOWANIE PROGRAMU POBRANEGO Z XEROX APP GALLERY („Oprogramowanie”). NALEŻY JĄ UWAŻNIE PRZECZYTAĆ PRZED POBRANIEM, INSTALACJĄ LUB UŻYCIEM TEGO OPROGRAMOWANIA. POBIERAJĄC, INSTALUJĄC LUB WYKORZYSTUJĄC OPROGRAMOWANIE, UŻYTKOWNIK ZGADZA SIĘ NA PRAWNIE WIĄŻĄCE WARUNKI NINIEJSZEJ UMOWY. W PRZYPADKU BRAKU ZGODY NA NINIEJSZE WARUNKI, NALEŻY NIE POBIERAĆ, NIE INSTALOWAĆ I NIE UŻYWAĆ OPROGRAMOWANIA ORAZ USUNĄĆ WSZELKIE PLIKI POZYSKANE SAMODZIELNIE LUB ZA POŚREDNICTWEM STRONY TRZECIEJ Z WSZYSTKICH PAMIĘCI KOMPUTEROWYCH, DO KTÓRYCH ZOSTAŁY ZAŁADOWANE LUB W KTÓRYCH SĄ PRZECHOWYWANE.

W niniejszej Umowie określenie „Xerox” oznacza firmę Xerox Corporation, jej spółki operacyjne, a także podmioty zależne i stowarzyszone. Natomiast określenie „Użytkownik” oznacza osobę fizyczną lub prawną, która nabyła Oprogramowanie. Instalujący Oprogramowanie w imieniu użytkownika końcowego, przyjmuje rolę agenta tego użytkownika oraz potwierdza, że: 1) przeczytał warunki niniejszej Umowy za zgodą użytkownika końcowego, lub 2) uświadomił użytkownika końcowego o istnieniu warunków licencyjnych, a ten wyraźnie je zaakceptował.

1. Definicje:
a. „Klucz aktywacyjny” to klucz autoryzacji, klucz licencji, kredyt użycia lub inny mechanizm aktywacji bądź upoważnienia potrzebny do uzyskania lub przedłużenia dostępu do i/lub używania Oprogramowania lub jakiejkolwiek treści, zasobów, funkcji lub usług dostarczanych lub udostępnianych do użytku w Oprogramowaniu.
b. „Identyfikator aplikacji” to unikalny ciąg liter i cyfr wygenerowany przez Xerox App Gallery dla każdej aplikacji.
c. „Autoryzowani użytkownicy” to każda osoba, której Użytkownik daje dostęp lub udziela zgody na korzystanie z posiadanego egzemplarza Oprogramowania, zgodnie z warunkami niniejszej Umowy.
d. „Aplikacja chmurowa” to Oprogramowanie zapewniające dostęp do produktów i usług opartych na chmurze, oferowanych przez Xerox lub podmioty trzecie, bądź przeznaczone do współpracy z nimi.

2. Udzielenie licencji.  Z zastrzeżeniem warunków i postanowień niniejszej Umowy spółka Xerox udziela Użytkownikowi niewyłącznej, nieprzenoszalnej licencji na zainstalowanie i używanie Oprogramowania na urządzeniu marki Xerox posiadanym i sterowanym przez Użytkownika („Sprzęt”).  Licencja przysługuje Użytkownikowi przez cały czas używania lub posiadania Sprzętu, na którym zainstalowano Oprogramowanie lub, jeśli Sprzęt z zainstalowanym Oprogramowaniem jest wynajmowany, do chwili kiedy pierwszy najemca przestanie go używać lub posiadać.  Użytkownik nie ma żadnych innych praw do Oprogramowania i nie może: (i) rozprowadzać, kopiować, modyfikować, tworzyć programów pochodnych, dekompilować ani poddawać Oprogramowania inżynierii wstecznej; (ii) aktywować Oprogramowania dostarczonego w stanie nieaktywnym; (iii) umożliwiać innym wykonywanie wymienionych czynności. Jeśli oprogramowanie zawiera aplikację Xerox, Użytkownik może wykonać jedną (1) kopię archiwalną lub zapasową Oprogramowania, pod warunkiem, że taka kopia zawiera wszystkie informacje o prawach autorskich i inne dotyczące własności uwagi zawarte w oryginalnym Oprogramowaniu oraz że będzie ona używana wyłącznie jako kopia zapasowa. Tytuł własności oprogramowania, a także wszelkie prawa własności intelektualnej, należą wyłącznie do firmy Xerox i/lub jej licencjodawców, którzy zostaną uznani za innych beneficjentów niniejszej Umowy.

3. Aktywacja i walidacja Oprogramowania.
a. Korzystanie z Oprogramowania wymaga nabycia Klucza aktywacyjnego, co może wiązać się z dodatkowymi opłatami.  Otrzymany podczas nabywania Oprogramowania i/lub Klucza aktywacyjnego dokument zamówienia, potwierdzenie zamówienia bądź paragon („Zamówienie”) opisuje (a) dopuszczalny zakres użytkowania Oprogramowania, który może określać następujące elementy: (i) liczbę nabytych licencji, kopii lub egzemplarzy; (ii) liczbę nabytych kredytów, transakcji lub innych jednostek użytkowania; (iii) nabyte usługi subskrypcji i czas trwania subskrypcji; lub (iv) nabyte funkcje (zbiorczo, odpowiednio, „Zakres użycia”) oraz (b) czas trwania subskrypcji bądź datę wygaśnięcia nabytego „Zakresu użycia” („Okres”). Po upłynięciu Okresu, dostęp do Oprogramowania lub możliwości korzystania z niego mogą zostać ograniczone albo stać się niedostępne.  Dalsze używanie Oprogramowania, po upłynięciu Okresu, będzie wymagać nabycia dodatkowego Klucza aktywacyjnego.  
b. Oprogramowanie może być dostarczone w formie próbnej, którą można uruchomić ograniczoną liczbę razy, używać przez ograniczony czas lub z ograniczoną funkcjonalnością.  W celu korzystania z Oprogramowania po upływie okresu próbnego lub uzyskania dostępu do dodatkowych funkcji lub ich używania może być konieczne nabycie Klucza aktywacyjnego i/lub rejestracja w firmie Xerox lub u Twórcy, co może wymagać uiszczenia opłaty lub dodatkowych opłat.  
c. Podczas aktywacji Oprogramowanie wyśle informacje o instalacji, w tym identyfikator aplikacji i identyfikator Sprzętu, do firmy Xerox.  Okresowo Oprogramowanie będzie sprawdzać autoryzację w celu weryfikacji, czy Oprogramowanie zostało aktywowane oraz posiada prawidłową licencję dla danego Sprzętu.  W celu sprawdzenia uprawnień Oprogramowanie wyśle identyfikator aplikacji i identyfikator Sprzętu do firmy Xerox.  Instalując Oprogramowanie i używając go, Użytkownik wyraża zgodę na przesyłanie i wykorzystywanie identyfikatora aplikacji i identyfikatora Sprzętu.  

4. Oprogramowanie ma dostęp do oraz używa hostowanych usług OCR oraz usług przetwarzania (“Usługi”).  Oprócz postanowień punktu 6, użytkownik przyjmuje do wiadomości i potwierdza, że korzystanie przez niego z Oprogramowania i Usług podlega następującym warunkom:  
a. Użytkownik zobowiązuje się nie wykonywać oraz nie dopuszczać do wykonywania przez Autoryzowanych użytkowników bądź osoby trzecie następujących czynności:  (i) udzielanie podlicencji na Usługę, przekazywanie lub dystrybuowanie jej, w całości ani w części; (ii) sprzedawanie, odsprzedawanie lub udostępnianie Usługi osobom trzecim w inny sposób w ramach działalności komercyjnej, w tym między innymi używanie Oprogramowania lub Usługi do przetwarzania dokumentów w imieniu osób trzecich, w ramach działalności biura usługowego, dostawcy aplikacji, udostępniania czasowego czy innego modelu udostępniania zasobów; (iii) prowadzenie audytów, prób, testów lub ocen bezpieczeństwa Usług; (iv) podejmowanie prób wyłączenia, zmodyfikowania, obejścia lub zakłócenia jakiegokolwiek aspektu Usług w tym, między innymi, wyłączenia lub obejścia jakiegokolwiek zabezpieczenia, mechanizmu sprawdzania licencji, albo innych prób uniknięcia ponoszenia lub płacenia opłat za użytkowanie bądź innych; (v) powodowanie lub dopuszczanie dostępu jakiegokolwiek robota, bota, narzędzia czy innego zautomatyzowanego procesu do Usług; (vi) podejmowanie prób odkrycia kodu źródłowego Oprogramowania albo Usług lub uzyskania do nich dostępu, przeprowadzania inżynierii wstecznej, modyfikowania, rozszyfrowywania, ekstrahowania, dezasemblowania lub dekompilowania Oprogramowania bądź Usług Konwersji albo którejkolwiek ich części (za wyjątkiem sytuacji, w których takie ogranicznie jest wyraźnie zabronione przez obowiązujące prawo).  
b. Użytkownik zobowiązuje się nie używać Usług oraz nie dopuszczać do używania ich przez Autoryzowanych użytkowników bądź osoby trzecie do następujących celów:  (i) naruszanie - lub zachęcanie do naruszania - praw innych; uczestniczenie w nielegalnej działalności, promowanie jej lub zachęcanie do niej; (ii) osiąganie celów bezprawnych, inwazyjnych, naruszających prawo, oszczerczych lub oszukańczych; (iii) celowe rozpowszechnianie wirusów, robaków, koni trojańskich, uszkodzonych plików, pułapek bądź innych elementów o charakterze destrukcyjnym lub oszukańczym; generowanie, rozpowszechnianie, publikowanie lub udostępnianie niezamawianych masowych wiadomości e-mail, promocji, reklam i innych podobnych komunikatów („spam”); (iv) tworzenie, przekazywanie, przetwarzanie lub przechowywanie dowolnych treści (zgodnie z definicją podaną poniżej) objętych Przepisami Międzynarodowego Handlu Bronią (ITAR) Departamentu Stanu USA; (v) korzystanie w imieniu lub na rzecz podmiotów bądź osób, które są objęte prawowitym zakazem korzystanie z Oprogramowania albo Usług.

5. Oprogramowanie podmiotów trzecich. Oprogramowanie może zawierać kod napisany przez jedną lub więcej podmiotów trzecich. Niektóre materiały podmiotów trzecich zawarte w Oprogramowaniu mogą podlegać innym warunkom opisanym w pliku „Software Disclosure” dostępnym w obrębie Oprogramowania pobieranego z internetu lub dostarczonego na nośniku. Jeśli warunki podmiotu trzeciego zawierają licencje umożliwiające dostęp do kodu źródłowego, plik „Software Disclosure” zawiera ten kod źródłowy lub informację, gdzie można znaleźć kopię tego kodu źródłowego.

6. Aplikacje chmurowe.  Warunki opisane w tym paragrafie6 dotyczą korzystania przez Użytkownika z aplikacji chmurowych. 
a. Aplikacje chmurowe zapewniają dostęp do opartych na chmurze produktów i usług oraz oprogramowania hostowanego, lub z nimi współpracują jako rozwiązania usługowego oferowanego przez Xerox lub podmioty trzecie („Usługi hostowane”) i mogą wymagać rejestracji lub akceptacji dodatkowych warunków dotyczących tych usług hostowanych.  Użytkownik odpowiada za dostęp do takich usług hostowanych, a warunki dotyczące dostępu do nich i korzystania z nich są wyłącznie sprawą między Użytkownikiem i dostawcą usług hostowanych.  Komunikacja pomiędzy Aplikacjami chmurowymi i Usługami hostowanymi zarządzana jest przez usługi oprogramowania pośredniego kontrolowane i utrzymywane przez spółkę Xerox albo jej spółki zależne, powiązane, kontrahentów lub przedstawicieli.  Identyfikator aplikacji Oprogramowania oraz numer seryjny i adres IP Sprzętu, na którym to Oprogramowanie jest zainstalowane są zapisywane przez oprogramowanie pośrednie podczas instalacji Aplikacji chmurowych oraz służą do autoryzacji i walidacji dostępu do oprogramowania pośredniego przez Sprzęt. 
b. W przypadku dostępu do usług hostowanych za pomocą Oprogramowania, Oprogramowanie może uzyskiwać dostęp do danych konta, takich jak nazwa użytkownika, adres e-mail, uprawnienia dostępu, nazwy plików i folderów takich usług hostowanych („Informacje konta”), i używać ich w celu ustanowienia sesji z usługami hostowanymi, realizacji poleceń oraz wykonywania operacji na polecenie Użytkownika.  Użytkownik przyjmuje do wiadomości, że informacje o jego koncie oraz wszelkie Treści (wg poniższej definicji) będą przekazywane do oprogramowania pośredniego podczas sesji korzystania z Usług hostowanych. 
c. Użytkownik ponosi wyłączną odpowiedzialność za wszelkie dane, pliki danych, dokumenty, grafiki, wiadomości, fotografie, obrazy, teksty i inne informacje lub materiały wysyłane, odbierane, generowane albo przetwarzane w inny sposób przez użytkownika lub Autoryzowanych Użytkowników w związku z używaniem Aplikacji chmurowych („Treści”). Użytkownik zezwala firmie Xerox oraz jej spółkom zależnym, powiązanym, kontrahentom i przedstawicielom na używanie, przetwarzanie i przesyłanie Treści w sposób przewidziany przez dokumentację aplikacji chmurowych. Korzystając z aplikacji chmurowych, Użytkownik przyjmuje do wiadomości i zgadza się, że: (i) Treść jest odbierana i przetwarzana przez oprogramowanie pośrednie i zwracana do Użytkownika pod jego kontrolą oraz (ii) Xerox przetwarza tę Treść zgodnie z poleceniami Użytkownika.  Użytkownik oświadcza i zapewnia, że przekazał Autoryzowanym Użytkownikom stosowne powiadomienie o przekazywaniu i przetwarzaniu Treści zgodnie z postanowieniami niniejszej Umowy oraz uzyskał od nich na to zgodę. 
d. Użytkownik oświadcza i zapewnia, że posiada niezbędne licencje, prawa, zgody i zezwolenia wymagane w związku ze wszystkimi patentami, znakami towarowymi, prawami autorskimi i innymi prawami własności intelektualnej (wliczając prawa dotyczące nazwy, podobizny lub danych umożliwiających identyfikację osobową każdej dającej się zidentyfikować osoby) dotyczące wszelkiej Treści, aby upoważnić spółkę Xerox oraz jej spółki zależne, powiązane, kontrahentów i przedstawicieli do używania, przetwarzania i przesyłania Treści, i niniejszym udziela firmie Xerox niewyłącznej, bezpłatnej, nieodwołalnej, w pełni przenoszalnej licencji z możliwością wydawania podlicencji na wszystkie prawa niezbędne do używania, przetwarzania i przesyłania Treści, w tym wszystkich zawartych w niej danych osobowych. Użytkownik zabezpieczy i zwolni od odpowiedzialności firmę Xerox i jej licencjodawców przed wszelkimi szkodami, stratami, kosztami, grzywnami i wydatkami (wliczając mieszczące się w granicach rozsądku opłaty za usługi prawnicze) wynikającymi z jakichkolwiek żądań, pozwów lub roszczeń spowodowanych złamaniem przez niego postanowień niniejszego paragrafu 6. Użytkownik, na żądanie firmy Xerox i na własny wyłączny koszt, weźmie udział lub przystąpi do obrony we wszelkich takich postępowaniach na wezwanie od firmy Xerox.
e. Korzystając z aplikacji chmurowych, Użytkownik przyjmuje do wiadomości i zgadza się, że Treść może być przesyłana przez internetowe, należące do podmiotów trzecich zasoby komputerowe i infrastrukturę istniejącą poza jego środowiskiem oraz może być przetwarzana w Stanach Zjednoczonych lub Irlandii w zależności od miejsca zamieszkania Użytkownika.  Ponadto, bez ograniczenia wcześniejszych postanowień, Użytkownik przyjmuje do wiadomości, że firma Xerox może wedle własnego uznania przesłać, przechowywać lub przetwarzać Informacje konta Użytkownika i Treść w Stanach Zjednoczonych, Irlandii lub dowolnym innym kraju, w którym Xerox, jej spółki zależne, stowarzyszone lub podwykonawcy mają swoje ośrodki.  Bez względu na inne postanowienia Umowy Użytkownik ponosi wyłączną odpowiedzialność za Treść i zgodność z wszelkimi przepisami prawa oraz regulacjami rządowymi dotyczącymi ich przesyłania, w tym, między innymi, przepisami odnoszącymi się do prywatności danych i kontroli eksportu.  

7. WYŁĄCZENIE GWARANCJI. UŻYTKOWNIK PRZYJMUJE DO WIADOMOŚCI I ZGADZA SIĘ, ŻE OPROGRAMOWANIE JEST DOSTARCZANE W POSTACI „JAK JEST”, BEZ JAKIEJKOLWIEK GWARANCJI ZE STRONY FIRMY XEROX ANI JEJ LICENCJODAWCÓW. FIRMA XEROX I JEJ LICENCJODAWCY WYŁĄCZA WSZELKIE GWARANCJE, JAWNE LUB DOROZUMIANE, CZY TO USTAWOWE, CZY INNE, W TYM, MIĘDZY INNYMI, WSZELKIE GWARANCJE CO DO PRZYDATNOŚCI DO OKREŚLONEGO CELU, WARTOŚCI HANDLOWEJ LUB NIENARUSZENIA PRAW PODMIOTÓW TRZECICH. FIRMA XEROX I JEJ LICENCJODAWCY NIE GWARANTUJĄ, ŻE OPROGRAMOWANIE SPEŁNI OKREŚLONEGO WYMAGANIA UŻYTKOWNIKA, ŻE BĘDZIE DZIAŁAĆ BEZ PRZERW I BŁĘDÓW ANI ŻE USTERKI W OPROGRAMOWANIU MOŻNA USUNĄĆ LUB ZOSTANĄ POPRAWIONE. WSZELKIE GWARANCJE I OŚWIADCZENIA ZŁOŻONE PRZEZ OSOBY INNE NIŻ XEROX, W TYM, MIĘDZY INNYMI, USŁUGODAWCÓW, DYSTRYBUTORÓW, DEALERÓW, KONCESJONARIUSZY I INNYCH SPRZEDAWCÓW PRODUKTÓW XEROX, TAKŻE SĄ WYŁĄCZONE. NINIEJSZE WYŁĄCZENIA GWARANCJI MOGĄ NIE MIEĆ MOCY W NIEKTÓRYCH JURYSDYKCJACH, W KTÓRYM TO PRZYPADKU OBOWIĄZUJĄ NAJMNIEJSZE GWARANCJE DOPUSZCZONE PRZEZ OBOWIĄZUJĄCE PRAWO.

8. OGRANICZENIE ODPOWIEDZIALNOŚCI. Bez względu na ewentualnie poniesione przez użytkownika szkody cała odpowiedzialność spółki Xerox oraz jej licencjodawców z tytułu szkód wynikających z nabycia lub użytkowania Aplikacji, bądź związanych z tym, oraz innych powstałych na gruncie niniejszej Umowy ograniczona jest do wyższej z dwóch następujących kwot: suma zapłacona spółce Xerox za Oprogramowanie albo 10,00 USD; i jest to jedyne zadośćuczynienie do jakiego uprawniony jest użytkownik. W ŻADNYM WYPADKU FIRMA XEROX ANI JEJ LICENCJODAWCY NIE ODPOWIADAJĄ PRZED UŻYTKOWNIKIEM ZA ŻADNE SZKODY SPECJALNE, POŚREDNIE, PRZYPADKOWE ANI NASTĘPCZE (W TYM, MIĘDZY INNYMI, SZKODY ZWIĄZANE Z UTRATĄ DANYCH, UTRATĄ ZYSKÓW LUB PRZERWĄ W PROWADZENIU DZIAŁALNOŚCI) W ŻADEN SPOSÓB WYNIKAJĄCY Z LUB ODNOSZĄCY SIĘ DO PRZEDMIOTU NINIEJSZEJ UMOWY, NAWET JEŚLI FIRMA XEROX LUB JEJ LICENCJOBIORCY ZOSTAŁY POINFORMOWANE O MOŻLIWOŚCI WYSTĄPIENIA TAKICH SZKÓD I NAWET, JEŚLI POWYŻSZY ŚRODEK OCHRONY PRAWNEJ NIE OSIĄGNIE SWOJEGO PODSTAWOWEGO CELU. PRZEDSTAWIONE OGRANICZENIA ODPOWIEDZIALNOŚCI MOGĄ NIE MIEĆ MOCY W NIEKTÓRYCH JURYSDYKCJACH, W ZWIĄZKU Z CZYM MOGĄ NIE OBOWIĄZYWAĆ UŻYTKOWNIKA. W TAKIM PRZYPADKU ODPOWIEDZIALNOŚĆ FIRMY XEROX I JEJ LICENCJODAWCÓW BĘDZIE NAJMNIEJSZA DOPUSZCZALNA PRZEZ PRAWO.

9. Okres obowiązywania i wypowiedzenie umowy. Okres obowiązywania licencji udzielonej na podstawie niniejszej Umowy rozpocznie się w dniu pobrania, zainstalowania, włączenia lub odebrania w inny sposób Oprogramowania, w zależności co nastąpiło najwcześniej, i trwa dopóki Użytkownik spełnia warunki niniejszej Umowy. Licencja udzielona na mocy niniejszej Umowy przestaje obowiązywać: (i) natychmiast po tym, jak Użytkownik przestanie używać lub być posiadaczem sprzętu, z którym Oprogramowanie zostało dostarczone lub Użytkownik wynajmuje sprzęt, z którym Oprogramowanie zostało dostarczone i pierwszy najemca już go nie używa lub nie jest jego właścicielem, (ii) w chwili rozwiązania jakiejkolwiek umowy, na podstawie której wynajęto sprzęt, z którym zostało dostarczone Oprogramowanie lub (iii) natychmiast w przypadku naruszenia jakichkolwiek przepisów przez Użytkownika. W przypadku rozwiązania Umowy z jakiegokolwiek powodu, Użytkownik odinstaluje Oprogramowanie i zwróci lub zniszczy, na polecenie firmy Xerox, swoją kopię zapasową i wszystkie materiały dostarczone lub udostępnione przez Xerox na podstawie niniejszej Umowy.

10. Prawa ograniczone przez rząd Stanów Zjednoczonych. Niniejsze oprogramowanie jest dostarczane z Ograniczonymi prawami. Użytkownik zgadza się spełnić wszystkie wymogi niezbędne do tego, aby rząd federalny uznał takie prawa. Ujawnianie, użytkowanie lub reprodukcja Oprogramowania i dołączonej do niego dokumentacji podlegają ograniczeniom opisanym w części Komputerowe oprogramowanie komercyjne — prawa zastrzeżone federalnego prawa dotyczącego zamówień rządowych 52.227-19 lub suplemencie Federalnego prawa dot. zamówień rządowych Departamentu obrony 252.227-7013. Oprogramowanie w całości zostało wykonane dzięki środkom prywatnym i jest komercyjnym programem komputerowym. Zakres użycia Oprogramowania przez rząd jest dodatkowo ograniczony przez warunki niniejszej Umowy.

11. Podzielność. Jeśli którekolwiek z postanowień niniejszej Umowy jest sprzeczne z jakimkolwiek prawem, zasadą, rozporządzeniem lub regulacją jakiegokolwiek rządu lub na mocy ostatecznego rozstrzygnięcia przez sąd stanowy lub federalny nie ma to wpływu na obowiązywanie innych postanowień, które nie zostały uznane za nieważne. Jeśli którekolwiek z postanowień niniejszej Umowy zostanie uznane przez kompetentny organ za nieważne, sprzeczne z prawem lub nieegzekwowalne na mocy obowiązującego prawa, to w zakresie dozwolonym przez obowiązujące prawo, takie nieważne, sprzeczne z prawem lub nieegzekwowalne postanowienie będzie uznane za poprawione zgodnie z prawem tak, aby wyrażało intencje Stron.

12. Brak zrzeczenia. Jakiekolwiek opóźnienie lub pominięcie przez którąkolwiek ze stron któregokolwiek prawa lub środka zaradczego przysługującego na mocy niniejszej Umowy nie będzie uważane za zrzeczenie się żadnego takiego ani innego prawa lub środka zaradczego. Wszystkie prawa każdej ze stron wynikające z niniejszej Umowy sumują się oraz mogą być egzekwowane zarówno osobno, jak i jednocześnie.

13. Obowiązujące prawo. Niniejszą Umowę należy rozpatrywać zgodnie z prawem stanu Nowy Jork, niezależnie od wyboru przepisów prawa, i wszelkie spory będą rozstrzygane lub w inny sposób rozwiązywane w instytucjach znajdujących się w stanie Nowy Jork. Konwencja Narodów Zjednoczonych o międzynarodowej sprzedaży towarów nie ma zastosowania do niniejszej Umowy. Prawo lokalne może wymagać zastosowania pewnych przepisów obowiązujących w miejscu zamieszkania Użytkownika do niektórych części niniejszej Umowy, w tym, między innymi, aby niniejsza Umowa podlegała prawu obowiązującemu w kraju zamieszkania Użytkownika.

14. Kontrola eksportu. Użytkownik poświadcza i gwarantuje że (i) nie znajduje się w kraju, objętym embargo przez rząd USA lub znajdującym się w tytule 15, część 740 suplement 1 grupa krajów E kodeksu regulacji federalnych USA; oraz (ii) nie znajduje się na żadnej liście podmiotów zakazanych bądź objętych ograniczeniami rządu USA.  Niedozwolone jest używanie, eksport, reeksport, import, sprzedaż, udostępnianie ani przekazywanie Oprogramowania za wyjątkiem sytuacji dopuszczalnych przez prawo Stanów Zjednoczonych, prawo obowiązujące w miejscu, w którym Oprogramowanie zostało nabyte oraz inne mające zastosowanie prawa i regulacje.  

15. Całość umowy. Niniejsza Umowa stanowi całość porozumienia zawartego między stronami w związku z danym przedmiotem oraz zastępuje wszystkie wcześniejsze umowy, porozumienia, negocjacje i dyskusje, czy to ustne czy pisemne, między stronami. Żadne poprawki ani modyfikacje niniejszej Umowy nie będą obowiązywać dopóki nie zostaną spisane i podpisane przez upoważnionego reprezentanta każdej ze stron.
