PREZENTUL ACORD DE LICENȚĂ PENTRU UTILIZATORUL FINAL („Acordul”) PENTRU UN PRODUS SOFTWARE CUPRINDE TERMENII ȘI CONDIȚIILE REFERITOARE LA PRODUSUL SOFTWARE OBȚINUT DIN GALERIA DE APLICAȚII XEROX („Produsul software”). CITIȚI-L CU ATENȚIE ÎNAINTE DE A DESCĂRCA, INSTALA SAU UTILIZA PRODUSUL SOFTWARE. PRIN DESCĂRCAREA, INSTALAREA SAU UTILIZAREA PRODUSULUI SOFTWARE, DVS. ACCEPTAȚI TERMENELE ȘI CONDIȚIILE PREZENTULUI ACORD CA FIIND OBLIGATORII ÎN CONDIȚIILE LEGII. DACĂ NU ACCEPTAȚI ACESTE TERMENE ȘI CONDIȚII, NU VEȚI PUTEA DESCĂRCA, INSTALA SAU UTILIZA PRODUSUL SOFTWARE ȘI VEȚI AVEA OBLIGAȚIA DE A ȘTERGE TOATE FIȘIERELE PRODUSULUI SOFTWARE PE CARE LE-AȚI ACCESAT SAU PRIN INTERMEDIUL UNUI TERȚ ÎN NUMELE DVS. DE PE TOATE UNITĂȚILE DE STOCARE INFORMATICE PE CARE A FOST ÎNCĂRCAT SAU STOCAT PRODUSUL SOFTWARE.

În contextul prezentului Acord, noțiunea „Xerox” înseamnă societatea Xerox Corporation, societățile productive, filialele și societățile afiliate ale acesteia, iar „Dvs.” înseamnă persoana fizică sau juridică ce achiziționează Produsul software. Dacă instalați Produsul software în numele utilizatorului final, acceptați că acționați în calitate de intermediar al clientului utilizator înainte de a continua și că fie 1) ați citit și acceptat condițiile din prezentul Acord în baza împuternicirii din partea utilizatorului final, fie 2) ați informat utilizatorul final cu privire la condițiile privind licența și utilizatorul final le-a acceptat.

1. Definiții:
a. „Cheie de activare” înseamnă o cheie de autorizare, cheie de licențiere, credit de utilizare sau orice alt mecanism de activare sau atribuire de drepturi necesar pentru a permite sau menține accesul la și/sau utilizarea Produsului software sau a conținuturilor, resurselor, funcțiilor sau serviciilor asigurate sau puse la dispoziție în cadrul Produsului software.
b. „Identificator aplicație” înseamnă un șir unic de caractere alfanumerice generat de Galeria de aplicații Xerox pentru fiecare aplicație.
c. „Utilizator autorizat” înseamnă orice persoană fizică căruia îi acordați accesul la sau dreptul de a utiliza exemplarul dvs. al Produsului software, în conformitate cu prevederile prezentului Acord.
d. „Aplicație bazată pe cloud” înseamnă orice Produs software care asigură accesul la sau este concepută astfel încât să conlucreze cu produsele și serviciile bazate pe cloud oferite de Xerox sau terți.

2. Acordarea licenței.  În baza termenilor și condițiilor prezentului Acord, Xerox vă acordă o licență neexclusivă și necesionabilă pentru instalarea și utilizarea Produsului software pe echipamentul marca Xerox pe care îl dețineți sau îl aveți sub control („Echipamentul”).  Licența dvs. pentru Produsul software va rămâne valabilă până când nu veți mai utiliza sau deține Echipamentul pe care ați instalat Produsul software, respectiv, dacă ați dat în chirie Echipamentul pe care este instalat Produsul software, până în momentul în care primul dvs. chiriaș nu îl mai utilizează sau deține.  Nu aveți niciun alt drept legat de Produsul software și vă este interzis: (i) să distribuiți, copiați, modificați, creați derivate, să decompilați sau să dezasamblați Produsul software; (ii) să activați Produsul software livrat în stare inactivată; sau (iii) să permiteți altora să execute aceste operațiuni. Dacă Produsul software conține o Aplicație Xerox, puteți executa o (1) copie de arhivare sau de siguranță a Produsului software, cu condiția ca această copie să conțină toate informările legate de drepturile de autor și de alte drepturi de proprietate incluse în Produsul software original și să fie utilizat exclusiv ca o copie de siguranță. Titlul și toate drepturile de proprietate intelectuală asupra Produsului software sunt deținute exclusiv de Xerox și/sau proprietarii licențelor pe care le deține, care vor fi considerați beneficiari terți ai prezentului Acord.

3. Activarea și validarea Produsului software.  
a. Pentru a putea utiliza Produsul software, trebuie să achiziționați o Cheie de activare (sau mai multe Chei de activare) și este posibil să vi se solicite să achitați taxe suplimentare.  La achiziționarea Produsului software și/sau a Cheii/Cheilor de activare, în documentul de comandă, confirmarea comenzii sau procesul de achiziție („Comanda”) se va specifica (a) sfera dvs. de utilizare autorizată pentru Produsul software, care poate include: (i) numărul licențelor, numărul de exemplare sau instanțe achiziționate; (ii) numărul creditelor, tranzacțiilor sau al altor unități bazate pe utilizare achiziționate; (iii) serviciile pe bază de abonament achiziționate și durata abonamentului; sau (iv) funcțiile achiziționate (denumite împreună, după caz, „Sfera de utilizare”) și (b) durata abonamentului sau data de expirare a Sferei de utilizare achiziționate („Termenul”). În momentul expirării Termenului, accesarea și utilizarea Produsului software poate deveni limitată sau indisponibilă.  Pentru a continua să utilizați Produsul software după Termen, va trebui să achiziționați o Cheie de activare/Chei de activare suplimentară/suplimentare.  
b. Produsul software poate fi livrat în versiunea de probă, care permite rularea limitată numeric sau în timp a Produsului software și/sau poate fi livrat cu funcționalități limitate.  Pentru utilizarea Produsului software după expirarea perioadei de probă și accesarea sau utilizarea unor funcții suplimentare ar putea fi nevoie de achiziționarea unei chei de activare și/sau de înregistrarea în sistemul Xerox sau al dezvoltatorului, în schimbul unor taxe suplimentare.  
c. La activare, Produsul software va transmite către Xerox informații despre instalarea Produsului software, inclusiv identificatorul aplicației și al echipamentului.  Periodic, Produsul software va executa o verificare a drepturilor de utilizare pentru a verifica faptul că Produsul software a fost activat, este validat și deține o licență validă pentru echipament.  Pentru a verifica drepturile de utilizare, Produsul software va trimite Identificatorul aplicației și al echipamentului către Xerox.  Prin instalarea și utilizarea Produsului software, vă dați consimțământul pentru transmiterea și utilizarea identificatorului aplicației și echipamentului.  

4. Produsul software accesează și utilizează servicii OCR și de conversie găzduite („Serviciile”).  Pe lângă clauzele prevăzute la Capitolul 6, Dvs. luați la cunoștință și sunteți de acord că utilizarea de către dvs. a Produsului software și a Serviciilor este supusă următoarelor condiții:  
a. Dvs. acceptați că nu aveți dreptul și nu veți permite niciunui Utilizator autorizat sau niciunui alt terț:  (i) de a da în sublicență, transfera sau distribui Produsul software și nicio parte a Serviciilor;  (ii) de a vinde, revinde sau pune în orice alt mod la dispoziție Serviciile ca parte a unei oferte comerciale către terți, inclusiv, fără nicio limitare, pentru utilizarea Produsului software sau a Serviciilor pentru prelucrarea unor documente în numele unor terți sau în birouri de servicii, ca furnizor de aplicații livrate ca servicii, în regim de partajare a resurselor prin repartizare temporală sau în mod similar; (iii) de a controla, examina, testa sau evalua securitatea Serviciilor; (iv) de a încerca dezactivarea, orice intervenție, ocolirea sau tulburarea oricărui aspect al Serviciilor, inclusiv, fără nicio limitare, încercarea de a dezactiva sau ocoli orice mijloc de securitate, control al licenței sau evitarea în orice alt mod a plății unor taxe de utilizare; (v) de a facilita sau permite unor roboți, boți, programe utilitare sau oricărui alt proces automatizat să acceseze Serviciile; sau (vi) de a încerca descoperirea sau accesarea codului sursă al Produsului software sau al Serviciilor, sau de a rescrie, modifica, decripta, extrage, dezasambla sau decompila Produsul software sau Serviciile de conversie (cu excepția cazului în care această restricție este interzisă în mod explicit de legislația aplicabilă).  
b. Sunteți de acord că nu aveți dreptul și nu veți permite niciunui Utilizator autorizat sau niciunui alt terț să utilizeze Serviciile:  (i) pentru a încălca sau pentru a încuraja încălcarea drepturilor legale ale altora; pentru a vă angaja în activități ilegale sau pentru a promova sau încuraja activități ilegale; (ii) în niciun scop ilegal, de violare a unor drepturi, infracțional, defăimător sau fraudulos; (iii) pentru a distribui în mod intenționat viruși informatici, programe de tip worms sau Trojan, fișiere corupte, înșelătoare sau alte elemente cu caracter distructiv sau înșelător; pentru a genera, distribui, publica sau facilita trimiterea de mesaje e-mail nesolicitate, promoții, reclame sau alte solicitări („spam”); (iv) pentru a crea, transmite, prelucra sau păstra Conținuturi (așa cum sunt definite mai jos) care cad sub incidența reglementărilor Statelor Unite privind comerțul internațional de arme (ITAR) impuse de Departamentul de Stat al Statelor Unite; sau (v) în numele sau în favoarea oricărei persoane juridice sau fizice căreia îi este interzis prin lege să utilizeze Produsul software sau Serviciile.

5. Produse software terțe. Produsul software poate conține cod dezvoltat de terți. Materialele terțe incluse în Produsul software pot fi reglementate de alte termene și condiții, cuprinse într-un fișier „Publicare produs software”, accesibil prin intermediul Produsului software prin descărcare sau pe suportul pe care este livrat Produsul software. Dacă termenele și condițiile terțe includ licențe care asigură disponibilitatea codului sursă, fișierul „Publicare produs software” conține codul sursă sau oferă instrucțiuni prin care se poate obține codul sursă.

6. Aplicații bazate pe cloud.  Prevederile din această Secțiune 6 se aplică utilizării de către dvs. a Aplicațiilor bazate pe cloud. 
a. Aplicațiile bazate pe cloud asigură accesul la sau sunt concepute astfel încât să conlucreze cu produse și servicii bazate pe cloud, precum și produse software găzduite ca soluții oferite de Xerox sau de terți („Servicii găzduite”), pentru utilizarea cărora ar putea fi nevoie de înregistrare și acceptarea unor clauze și condiții suplimentare, aferente acestor Servicii găzduite.  Dvs. purtați răspunderea pentru obținerea accesului la aceste Servicii găzduite, iar clauzele și condițiile care reglementează accesarea și utilizarea Serviciilor găzduite se aplică exclusiv în relația dvs. cu furnizorul Serviciilor găzduite.  Comunicarea între Aplicațiile bazate pe cloud și Serviciile găzduite este gestionată de serviciile middleware aflate sub controlul și întreținute de Xerox, respectiv filialele, afiliații, subcontractanții și agenții săi.  Identificatorul de aplicație al Produsului software, precum și numărul de serie și adresa IP a Echipamentului pe care este instalat Produsul software sunt stocate de o soluție middleware la instalarea Aplicațiilor bazate pe cloud și se utilizează pentru autentificarea și validarea accesării și utilizării soluției middleware de către Echipament. 
b. Dacă utilizați Produsul software pentru a accesa Serviciile găzduite, Produsul software poate accesa și utiliza informațiile contului precum numele de utilizator, adresa de e-mail, drepturile de acces, numele de folder și fișier al acestor Servicii găzduite („Informațiile contului”) în scopul generării unei sesiuni în cadrul Serviciilor găzduite, prelucrarea comenzilor și executarea operațiunilor pe care le solicitați.  Luați la cunoștință faptul că Informațiile contului dvs. și orice Conținut (așa cum este definit mai jos) vor fi transmise către și stocate temporar în soluțiile middleware Xerox pe durata sesiunii dvs. în Serviciile găzduite. 
c. Dvs. purtați întreaga răspundere pentru toate datele, fișierele de date, documentele, graficele, mesajele, fotografiile, imaginile, textele și/sau orice alte informații sau materiale pe care dvs. sau Utilizatorii dvs. autorizați le transmiteți, preluați, generați sau le prelucrați în orice alt mod în legătură cu utilizarea de către dvs. a aplicațiilor bazate pe cloud („Conținutul”). Dvs. împuterniciți Xerox și filialele, afiliații, subcontractanții și agenții săi să utilizeze, să prelucreze și să transmită Conținutul în modul descris în Documentația Aplicațiilor bazate pe cloud. Prin utilizarea Aplicațiilor bazate pe cloud, luați la cunoștință și acceptați următoarele: (i) Conținutul este preluat și prelucrat de soluția middleware, după care revine sub controlul dvs. și (ii) Xerox prelucrează acest Conținut conform instrucțiunilor dvs.  Dvs. declarați și garantați că ați informat în mod corespunzător și ați obținut consimțământul și împuternicirea necesară din partea Utilizatorilor dvs. autorizați pentru a transmite și prelucra Conținutul în modul descris în prezentul Acord. 
d. Dvs. declarați și garantați că dețineți sau aveți în posesie licențele, drepturile, aprobările și autorizațiile prevăzute în toate brevetele, mărcile comerciale, drepturile de autor și orice alte drepturi de proprietate (inclusiv drepturile legate de numele, similitudinea sau informațiile cu caracter personal ale tuturor persoanelor identificabile) pentru întregul Conținut pentru a împuternici Xerox să utilizeze, să prelucreze și să transmită Conținutul, și acordați Xerox o licență neexclusivă, scutită de redevență, irevocabilă, sublicențiabilă și integral cesionabilă pentru toate drepturile necesare pentru a utiliza, prelucra și transmite Conținutul, inclusiv toate datele cu caracter personal pe care le conține. Dvs. vă asumați întreaga răspundere și vă obligați să despăgubiți Xerox și proprietarii licențelor pe care le deține în cazul oricăror pagube, pierderi, costuri, amenzi și cheltuieli (inclusiv onorariile avocațiale rezonabile) înregistrate în urma unor pretenții, acțiuni în instanță sau litigii apărute din cauza încălcării de către dvs. a prevederilor prezentei secțiuni 6. La solicitarea Xerox, vă obligați să interveniți și să acționați în apărarea sa în astfel de procese,  pe propria cheltuială.
e. Prin utilizarea aplicațiilor bazate pe cloud, luați la cunoștință și acceptați că Conținutul poate fi transmis prin resurse și infrastructuri informatice terțe bazate pe Internet care se află în afara mediului dvs. și poate fi prelucrat în Statele Unite sau Irlanda, în funcție de regiunea în care vă aflați.  În plus și fără a limita cele menționate mai sus, dvs. luați la cunoștință faptul că Xerox are dreptul, la libera sa alegere, să realizeze transmiterea, stocarea sau prelucrarea Informațiilor contului dvs. și conținutul în Statele Unite, Irlanda sau orice altă țară în care Xerox, filialele sale, societățile sale afiliate, subcontractanții, agenții sau partenerii săi care întrețin unități.  Prin derogare de la orice altă dispoziție contrară din prezentul Acord, dvs. purtați întreaga răspundere pentru Conținut și respectarea tuturor prevederilor legale și reglementărilor guvernamentale aplicabile referitoare la transmiterea Conținutului, inclusiv, însă fără a se limita la cele privind confidențialitatea datelor și controlul exporturilor.  

7. CLAUZA DE EXCLUDERE A GARANȚIEI. DVS. LUAȚI LA CUNOȘTINȚĂ ȘI ACCEPTAȚI FAPTUL CĂ PRODUSUL SOFTWARE ESTE FURNIZAT „CA ATARE”, FĂRĂ NICIO GARANȚIE DIN PARTEA XEROX SAU A PROPRIETARILOR LICENȚELOR PE CARE LE DEȚINE. XEROX ȘI PROPRIETARII LICENȚELOR PE CARE LE DEȚINE DECLINĂ TOATE GARANȚIILE, ATÂT EXPLICITE, CÂT ȘI SUGERATE, IMPUSE DE LEGE SAU ÎN ORICE ALT MOD, INCLUSIV, ÎNSĂ FĂRĂ A SE LIMITA LA ORICE GARANȚII PRIVIND UTILITATEA PENTRU UN ANUMIT SCOP, VANDABILITATEA SAU NEÎNCĂLCAREA DREPTURILOR UNOR TERȚI. XEROX ȘI PROPRIETARII LICENȚELOR PE CARE LE DEȚINE NU GARANTEAZĂ FAPTUL CĂ PRODUSUL SOFTWARE VA ÎNDEPLINI CERINȚELE DVS., CĂ VA FUNCȚIONA FĂRĂ ÎNTRERUPERE SAU FĂRĂ ERORI, SAU CĂ ERORILE DIN PRODUSUL SOFTWARE POT SAU VOR FI CORECTATE. DE ASEMENEA, SE DECLINĂ TOATE GARANȚIILE ȘI DECLARAȚIILE EMISE DE PERSOANE ALTELE DECÂT XEROX, INCLUSIV, ÎNSĂ FĂRĂ A SE LIMITA LA FURNIZORII DE SERVICII, DISTRIBUITORII, REPREZENTANȚELE, CONCESIONARII SAU ORICE ALT REVÂNZĂTOR AL PRODUSELOR XEROX. DECLINĂRILE DE GARANȚIE MENȚIONATE DE MAI SUS NU SUNT APLICABILE ÎN ANUMITE JURISDICȚII, CAZ ÎN CARE GARANȚIILE ASUMATE PRIN PREZENTUL ACORD VOR FI CERINȚELE MINIME IMPUSE DE LEGISLAȚIA APLICABILĂ.

8. LIMITAREA RĂSPUNDERII. Fără nicio legătură cu pagubele pe care le puteți înregistra, întreaga răspundere a Xerox și a proprietarilor licențelor pe care le deține pentru pagubele cauzate de sau apărute în legătură cu achiziționarea de către dvs. a Aplicațiilor, respectiv orice răspundere de altă natură a Xerox în baza prezentului Acord și singurul dvs. drept de despăgubire se va limita la suma mai mare dintre suma pe care ați achitat-o efectiv către Xerox pentru Produsul software și 10,00 USD. ÎN NICIO SITUAȚIE XEROX SAU PROPRIETARII LICENȚELOR PE CARE LE DEȚINE NU VOR AVEA NICIO RĂSPUNDERE FAȚĂ DE DVS. PENTRU ORICE PAGUBĂ SPECIALĂ, INDIRECTĂ, INCIDENTĂ SAU REZULTANTĂ (INCLUSIV, ÎNSĂ FĂRĂ A SE LIMITA LA PAGUBE LEGATE DE PIERDERILE DE DATE, PIERDERILE DE PROFIT SAU ÎNTRERUPEREA ACTIVITĂȚII) CARE APAR DIN CAUZA SAU ÎN LEGĂTURĂ CU OBIECTUL PREZENTULUI ACORD, CHIAR DACĂ XEROX SAU PROPRIETARII LICENȚELOR PE CARE LE DEȚINE AU FOST ANUNȚAȚI CU PRIVIRE LA POSIBILITATEA APARIȚIEI UNOR ASTFEL DE PAGUBE ȘI CHIAR DACĂ DESPĂGUBIREA DE MAI SUS NU ÎȘI ÎNDEPLINEȘTE SCOPUL ESENȚIAL. SE POATE ÎNTÂMPLA CA LIMITĂRILE DE RĂSPUNDERE PREVĂZUTE ÎN PREZENTUL ACORD SĂ NU FIE APLICABILE ÎN ANUMITE JURISDICȚII ȘI ASTFEL SĂ NU FIE APLICABILE PENTRU DVS.; ÎN ACESTE SITUAȚII, RĂSPUNDEREA XEROX ȘI A PROPRIETARILOR LICENȚELOR PE CARE LE DEȚINE ÎN BAZA PREZENTULUI ACORD VOR FI CELE MINIME IMPUSE DE LEGE.

9. Durată și încetare. Perioada de valabilitate a licenței acordate în baza prezentului Acord începe în data cea mai timpurie dintre data descărcării, instalării, activării și a preluării în orice alt mod a Produsului software, licența rămânând valabilă atât timp cât dvs. respectați prevederile prezentului Acord. Licența acordată în baza prezentului Acord încetează: (i) în momentul în care încetați să mai utilizați sau nu mai posedați echipamentul cu care a fost livrat Produsul software, sau, dacă ați dat în chirie echipamentul cu care a fost livrat Produsul software, în momentul în care primul dvs. locatar încetează să utilizeze sau nu mai posedă echipamentul în cauză, (ii) în momentul rezilierii oricărui contract în baza căruia ați luat sau dat în chirie echipamentul cu care a fost livrat Produsul software, sau (iii) în momentul în care încălcați prezentul Acord. În momentul încetării prezentului Acord, indiferent de motiv, aveți obligația de a dezinstala Produsul software și să returnați sau să distrugeți, la libera alegere a Xerox și conform instrucțiunilor primite de la Xerox, Produsul software, copia de siguranță și toate celelalte materiale furnizate sau puse la dispoziție de Xerox în baza prezentului Acord.

10. Drepturi limitate ale Guvernului S.U.A.. Produsul software este furnizat cu drepturi limitate. Dvs. vă obligați să îndepliniți toate cerințele necesare pentru a asigura faptul că Guvernul Federal va onora aceste drepturi. Divulgarea, utilizarea sau reproducerea Produsului software și a documentației însoțitoare sunt supuse restricțiilor prevăzute de clauza „Commercial Computer-Restricted Rights” (Drepturi comerciale limitate privind calculatoarele) din Federal Acquisition Regulation (Regulamentul federal privind achizițiile) nr. 52.227-19, dacă este cazul, sau în Department of Defense Federal Acquisition Regulations Supplement (Suplimentul la Regulamentul Federal al Departamentului de Apărare privind achizițiile) nr. 252.227-7013. Produsul software a fost dezvoltat în întregime din fonduri private și este un program informatic comercial. Utilizarea Produsului software de către Guvern este restricționată în plus și de termenele și condițiile din prezentul Acord.

11. Separabilitate. Dacă orice prevedere a prezentului Acord este declarată nulă de orice lege, dispoziție, ordonanță sau regulament emis de orice guvern sau în orice decizie definitivă a oricărei instanțe de judecată statale sau federale, acest fapt nu va afecta caracterul executoriu al celorlalte prevederi care nu au fost declarate nule. În cazul în care orice prevedere din prezentul Acord este declarată nulă, ilegală sau neexecutorie de către orice autoritate competentă în baza oricărei prevederi legale aplicabile, orice astfel de prevedere nulă, ilegală sau neexecutorie va fi amendată în mod legal, în măsura permisă de legea aplicabilă, astfel încât să reflecte cât mai fidel intențiile Părților.

12. Clauza de nerenunțare. Nicio întârziere sau omitere de către vreuna dintre părți a exercitării drepturilor sau solicitării despăgubirilor prevăzute în prezentul Acord nu va fi interpretată ca o renunțare la aceste drepturi sau despăgubiri sau la orice alt drept sau despăgubire. Toate drepturile părților în baza prezentului Acord vor fi cumulative și pot fi exercitate separat sau simultan.

13. Legislația aplicabilă. Prezentul Acord va fi interpretat în conformitate cu legislația Statului New York, fără a lua în considerare prevederile acesteia privind alegerea legislației, iar litigiile vor fi soluționate de instanțele competente din Statul New York. Convenția Națiunilor Unite asupra contractelor de vânzare internațională de mărfuri nu se aplică pentru prezentul Acord. Legislația locală poate impune ca anumite legi ale țării dvs. de reședință să se aplice anumitor secțiuni ale prezentului Acord, inclusiv, însă fără a se limita la impunerea faptului ca prezentul Acord să fie reglementat de legile țării dvs. de reședință.

14. Reglementarea exporturilor. Dvs. declarați și garantați că (i) nu vă aflați într-o țară care este sub embargoul Guvernului S.U.A. sau care face parte din Grupul de țări E de la Titlul 15, Partea 740, Suplimentul 1 din Compendiul Legilor Federale S.U.A.; și că (ii) nu figurați în nicio listă de părți interzise sau restricționate publicat de Guvernul S.U.A..  Nu aveți dreptul de a utiliza, exporta, re-exporta, importa, vinde, publica sau transmite Produsul Software decât dacă aveți permisiunea în baza legilor Statelor Unite, a legilor jurisdicției în care ați obținut Produsul software sau a oricărei alte legi sau reglementări aplicabile.  

15. Clauza de integralitate a Acordului. Prezentul Acord constituie întregul acord dintre părți în cea ce privește obiectul prezentului Acord și înlocuiește toate contractele, acordurile, negocierile și discuțiile anterioare între părți, indiferent dacă au fost verbale sau scrise. Orice amendament sau modificare a prezentului Acord va avea caracter obligatoriu doar dacă este executată în scris și este semnată de reprezentantul legal autorizat al părților.
