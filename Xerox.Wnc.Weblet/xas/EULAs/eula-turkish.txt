BU YAZILI SON KULLANICI LİSANS ANLAŞMASI (“Anlaşma”) XEROX APP GALLERY’DEN İNDİRİLEN YAZILIMIN (“Yazılım”) LİSANS HÜKÜM VE KOŞULLARINI İÇERMEKTEDİR. YAZILIMI YÜKLEMEDEN VEYA KULLANMADAN ÖNCE LÜTFEN DİKKATLİ BİR ŞEKİLDE OKUYUN. YAZILIMI İNDİREREK, YÜKLEYEREK VEYA KULLANARAK BU ANLAŞMANIN HÜKÜM VE KOŞULLARINA YASAL OLARAK TABİ OLDUĞUNUZU KABUL EDERSİNİZ. BU HÜKÜM VE KOŞULLARI KABUL ETMEZSENİZ YAZILIMI İNDİREMEZ, YÜKLEYEMEZ VEYA KULLANAMAZSINIZ VE YAZILIMIN YÜKLENDİĞİ YA DA KAYDEDİLDİĞİ HER TÜRLÜ BİLGİSAYAR BELLEĞİNDEN TARAFINIZCA VEYA SİZİN ADINIZA BİR ÜÇÜNCÜ TARAFÇA ERİŞİLEN HERHANGİ BİR YAZILIM DOSYASINI SİLMENİZ GEREKİR.

“Xerox” terimi bu Anlaşmada, Xerox Corporation, faaliyet halindeki şirketleri, yan ve bağlı kuruluşları anlamına gelirken, “Siz”, Yazılımı alan kişi veya tüzel kişi anlamına gelmektedir. Yazılımı son kullanıcı adına yüklüyorsanız devam etmeden önce son kullanıcının temsilcisi olarak hareket ettiğinizi ve 1) son kullanıcı tarafından yetkilendirildiği üzere bu Anlaşmanın hükümlerini okuyup anladığınızı veya 2) son kullanıcıya bu lisans hükümlerini bildirdiğinizi ve son kullanıcının da bunları açıkça onayladığını kabul edersiniz.

1. Tanımlar:
a. “Etkinleştirme Anahtarı”, Yazılıma veya Yazılım içinde sunulan ya da kullanılabilen herhangi bir içeriğe, kaynağa, işleve ya da hizmete erişimi ve/veya bunların kullanımını etkinleştirmek ya da erişimi sürdürmek için gerekli yetkilendirme anahtarı, lisans anahtarı, kullanım kredisi veya diğer etkinleştirme ya da yetkilendirme mekanizmasıdır.
b. “Uygulama Tanımlayıcı”, Xerox App Gallery tarafından her Uygulama için oluşturulan benzersiz alfanumerik dizgidir.
c. “Yetkili Kullanıcılar”, bu Anlaşmanın hükümleri uyarınca Yazılım kopyanızı kullanmak için erişim hakkı veya izin verdiğiniz herhangi bir kişidir.
d. “Bulut Tabanlı Uygulama”, Xerox veya üçüncü taraflarca sunulan bulut tabanlı ürün ve hizmetlere erişim sağlayan veya bunlarla çalışmak üzere tasarlanmış Yazılım anlamına gelir.

2. Lisans Verme.  Xerox, bu Anlaşmanın hüküm ve koşullarına tabi olarak size Yazılımı, size ait veya kontrolünüz altında olan Xerox marka bir ekipmanda (“Ekipman”) yüklemeniz ve kullanmanız için mühnasır olmayan, devredilemez bir lisans vermektedir.  Yazılımı yüklediğiniz Ekipmanı kullandığınız veya bu Ekipman size ait olduğu sürece ya da Yazılımı yüklediğiniz Ekipmanı kiraya verdiyseniz ilk Kiralayan Kişi Ekipmanı kullandığı veya ekipmana sahip olduğu sürece Yazılım lisansınız devam edecektir.  Yazılıma ilişkin başka hakkınız bulunmamaktadır ve: (i) Yazılımı dağıtamaz, kopyalayamaz, geri derleyemez, ters mühendislik işlemine tabi tutamaz veya Yazılımdan türev eserler oluşturamazsınız; (ii) etkinleştirilmemiş halde sunulan Yazılımı etkinleştiremezsiniz ya da (iii) bunları başkalarının yapmasına izin veremezsiniz. Yazılım bir Xerox App içeriyorsa Yazılımın bir (1) arşivsel veya yedek kopyasını alabilirsiniz, ancak bu tür bir kopya orijinal Yazılımda bulunan tüm telif hakkı ve diğer tescil bildirimlerini içermeli ve sadece yedekleme amaçları doğrultusunda kullanılmalıdır. Yazılım, tüm fikrî mülkiyet haklarına tabi olarak, sadece Xerox’a ve/veya bu Anlaşmanın üçüncü taraf lehtarı olarak kabul edilen lisansörlerine ait olacaktır.

3. Yazılımın Etkinleştirilmesi ve Doğrulanması.  
a. Yazılımın kullanımı Etkinleştirme Anahtar(lar)ı almayı gerektirir ve ek ücretin ödenmesine tabi olabilir.  Yazılımı ve/veya Etkinleştirme Anahtar(lar)ını alırken, sipariş belgesi, sipariş onayı veya satın alma süreci (“Sipariş”) (a) Yazılıma ilişkin yetkili kullanım kapsamınızı belirtecektir. Bu yetkili kullanım kapsamınız şunları içerebilir: (i) alınan lisans, kopya veya örnek sayısı; (ii) kredi,  işlem veya diğer kullanıma dayalı birim sayısı; (iii) alınan abonelik hizmetleri ve abonelik süresi veya (iv) alınan özellikler (toplu olarak, geçerli olduğu üzere, “Kullanım Kapsamı”) ve (b) abonelik süresi veya alınan Kullanım Kapsamının son kullanma tarihi (“Kullanım Süresi”). Kullanım Süresi dolduktan sonra Yazılıma erişim ve Yazılımın kullanımı sınırlanabilir veya durdurulabilir.  Yazılımın Kullanım Süresi dolduktan sonra sürekli kullanımı ek Etkinleştirme Anahtar(lar)ı almayı gerektirir.  
b. Yazılım, Yazılımı sınırlı sayıda ya da sınırlı bir süre çalıştırmanızı sağlayan deneme modunda ve/veya sınırlı işlevlerle sunulabilir.  Yazılımın deneme modu dışında kullanımı ve ek işlevlere erişim veya bunların kullanımı Xerox ya da Geliştiriciden Etkinleştirme Anahtarı almayı ve/veya Xerox ya da Geliştiriciye kaydolmayı gerektirebilir ve ek ücrete tabi olabilir.  
c. Yazılım, etkinleştirme işlemi sırasında Xerox’a Yazılım kurulumuyla ilgili Uygulama Tanımlayıcı ve Ekipman Kimliği gibi bilgiler gönderecektir.  Yazılım, belirli aralıklarla, Yazılımın aktive edildiğini, Ekipmanda etkinleştirildiğini ve gerekli lisansa sahip olduğunu doğrulamak için bir yetkilendirme denetimi gerçekleştirecektir.  Yazılım, yetkilendirme denetimi yapmak için Xerox’a Uygulama Tanımlayıcı ve Ekipman Kimliğini gönderecektir.  Yazılımı yükleyerek ve kullanarak Uygulama Tanımlayıcı ve Ekipman Kimliğinin iletilmesine ve kullanılmasına izin verirsiniz.  

4. Yazılım, ana makine üzerinden sağlanan OCR ve dönüştürme hizmetlerine (“Hizmetler”) erişir ve bunları kullanır.  6. Bölümün hükümlerine ek olarak, Yazılımı ve Hizmetleri kullanımınızın aşağıdakilere tabi olacağını tasdik ve kabul edersiniz:  
a. Aşağıda belirtilenleri yapmayacağınızı ve Yetkili Kullanıcılarınızın veya herhangi bir üçüncü tarafın yapmayacağını kabul edersiniz:  (i) Yazılımı veya Hizmetlerin herhangi bir kısmını alt lisans vermek, devretmek ya da dağıtmak; (ii) Yazılımı veya Hizmetleri üçüncü taraflar adına belge işlemek, hizmet bürosu, uygulama hizmeti sağlayıcı, zaman paylaşma veya benzeri kaynak paylaşma modelinde çalıştırmak için kullanmak dâhil ancak bunlarla sınırlı olmamak üzere Hizmetleri üçüncü taraflara satmak, tekrar satmak veya ticari teklif olarak başka şekilde kullanılabilir kılmak; (iii) Hizmetlerin güvenliğini denetlemek, araştırmak, test etmek veya değerlendirmek; (iv) herhangi bir güvenliği veya lisans kontrolünü devre dışı bırakmaya ya da engellemeye veya herhangi bir kullanım ücreti ya da bedelinin doğmasını veya ödenmesini başka şekilde önlemeye çalışmak dâhil ancak bunlarla sınırlı olmamak üzere Hizmetlerin herhangi bir yönünü devre dışı bırakmaya, engellemeye ya da aksatmaya çalışmak; (v) herhangi bir robot, bot, yardımcı program veya otomatik işlemin Hizmetlere erişmesini sağlamak ya da buna izin vermek (vi) Yazılımın veya Hizmetlerin kaynak kodunu öğrenmeye, ayıklamaya veya bu koda erişmeye ya da Yazılımın veya Dönüştürme Hizmetlerinin herhangi bir kısmını tersine mühendislik işlemine tabi tutmaya, değiştirmeye, deşifre etmeye, ayıklamaya, tersine çevirmeye ya da geri derlemeye çalışmak (bu kısıtlamanın yürürlükteki yasalarca açıkça yasaklandığı haller dışında).  
b. Hizmetleri şu amaçlarla kullanmayacağınızı ve Yetkili Kullanıcılarınızın veya herhangi bir üçüncü tarafın kullanmasına izin vermeyeceğinizi kabul edersiniz:  (i) Başkalarının yasal haklarını ihlal etmek veya ihlal etmeye teşvik etmek; yasa dışı eylemde bulunmak ya da böyle bir eylemi desteklemek veya teşvik etmek; (ii) herhangi bir yasa dışı, saldırgan, ihlal edici, hakaret edici ya da dolandırma amaçlı eylemde bulunmak; (iii) kasten virüs, solucan Truva atı, bozuk dosya, aldatıcı mesaj veya diğer yıkıcı ya da aldatıcı nitelikli öğe göndermek; istenmeyen toplu e-posta, promosyon, reklam veya başka istekler (“spam”) oluşturmak, göndermek, yayınlamak veya bunları kolaylaştırmak; (iv) Birleşik Devletler Uluslararası Silah Kaçakçılığı Yönetmeliklerine (ITAR) tabi olan herhangi bir İçeriği (aşağıda tarif edilmektedir) oluşturmak, iletmek, işlemek ya da saklamak veya (v) Yazılımı ya da Hizmetleri kullanması yasal olarak yasak olan herhangi bir kurum veya kişi için ya da adına kullanmak.

5. Üçüncü Taraf Yazılım. Yazılım, bir veya birden fazla tarafın geliştirdiği bir kod içerebilir. Yazılımda yer alan bazı üçüncü taraf materyaller, Yazılımın sunulabileceği ortamdan indirilebilen ve Yazılımla erişilebilen “Yazılım Bildirimi” dosyasında bulunan diğer hüküm ve koşullara tabi olabilir. Üçüncü taraf hüküm ve koşullarında kaynak kodunun kullanılabilirliğini sağlayan lisanslar yer alırsa “Yazılım Bildirimi” dosyası, kaynak kodunu veya bu tür bir kaynak kodunun kopyasının nereden alınabileceğine ilişkin talimatlar içerir.

6. Bulut Tabanlı Uygulamalar.  Bu Bölüm 6’nın hükümleri Bulut Tabanlı Uygulamaları kullanımınız için geçerlidir. 
a. Bulut Tabanlı Uygulamalar, Xerox’un veya üçüncü tarafların hizmet çözümü olarak sunduğu bulut tabanlı ürün ve hizmetlere ve ana makinedeki yazılıma (“Ana Makinedeki Hizmetler”) erişim sağlar ya da bunlarla birlikte çalışmak üzere tasarlanmıştır ve kayıt olmayı ve bu tür Ana Makinedeki Hizmetler ile ilişkili ek hüküm ve koşulların kabul edilmesini gerektirebilir.  Bu tür Ana Makinedeki Hizmetlere erişim sağlamak sizin sorumluluğunuzdur ve Ana Makinedeki Hizmetlerin erişimini ve kullanımının tabi olduğu hüküm ve koşullar sadece Ana Makinedeki Hizmetlerin sağlayıcısı ile sizin aranızdadır.  Bulut Tabanlı Uygulamalar ve Ana Makinedeki Hizmetler arasındaki iletişim, Xerox veya bağlı kuruluşları, yan kuruluşları, alt yüklenicileri, temsilcileri ve ortaklarının kontrolünde ve denetiminde olan özel yazılımı hizmetleri tarafından yönetilir.  Yazılım ve Yazılımın yüklü olduğu Ekipmanın seri numarası ve IP adresi için Uygulama Tanımlayıcı, Bulut Tabanlı Uygulamaların kurulumunda özel yazılım tarafından saklanır ve bu özel yazılıma Ekipman tarafından erişim ve kullanım için yetkilendirme ve doğrulama yapmak için kullanılır. 
b. Yazılımı Ana Makinedeki Hizmetlere erişim için kullanırken, Yazılım, Ana Makinedeki Hizmetlerde oturum açmak, komutları işlemek ve talimatlarınız doğrultusunda işlemleri gerçekleştirmek amacıyla bu tür Ana Makinedeki Hizmetlerin kullanıcı adı, e-posta adresi, erişim izinleri, klasör ve dosya adları gibi hesap bilgilerine (“Hesap Bilgileri”) erişebilir ve bu bilgileri kullanabilir.  Hesap Bilgilerinizin ve her türlü İçeriğin (aşağıda tanımlanan) Ana Makinedeki Hizmetlerle olan oturumunuz boyunca özel yazılıma geçici olarak aktarılacağını ve özel yazılımda saklanacağını onaylarsınız. 
c. Bulut Tabanlı Uygulamaları kullanımınızla bağlantılı olarak, siz veya Yetkili Kullanıcılarınız tarafından gönderilen, alınan, oluşturulan ya da başka şekilde işlenen her türlü ve tüm veri, veri dosyası, belge, grafik, ileti, fotoğraf, görüntü, metin ve/veya diğer bilgi ya da materyallerden (“İçerik”) sadece siz sorumlu olacaksınız. Xerox’a ve bağlı kuruluşlarına, yan kuruluşlarına, alt yüklenicilerine ve temsilcilerine, İçerikleri, Bulut Tabanlı Uygulamalara ilişkin Belgelerde belirtilen şekilde kullanma, işleme ve iletme yetkisi vermektesiniz. Bulut Tabanlı Uygulamaları kullanarak şunları tasdik ve kabul edersiniz: (i) İçerik özel yazılımda alınır ve özel yazılım tarafından işlenir ve sizin kontrolünüzde size iade edilir, ve (ii) Xerox bu İçeriği sizin yönlendirmenizle işler.  İçerikleri bu Anlaşmada açıklandığı şekilde iletmek ve işlemek için Yetkili Kullanıcılara yeterli ölçüde bildirimde bulunduğunuzu ve onlardan yeterli onay ve yetkileri aldığınızı beyan ve taahhüt etmektesiniz. 
d. Xerox’a kullanma, işleme ve iletme yetkisi verdiğiniz her türlü İçeriğe ilişkin tüm patent, ticari marka, telif hakkı veya diğer mülkiyet hakları (kimliği tespit edilebilir her bir kişinin ad, benzerlik ya da kişisel olarak tanımlanabilir bilgilerine ilişkin haklar dâhil olmak üzere) kapsamında gerekli lisanslara, haklara, onaylara ve izinlere sahip olduğunuzu beyan ve garanti etmekte ve bu belgeyle Xerox’a ve bağlı kuruluşlarına, yan kuruluşlarına, alt yüklenicilerine ve temsilcilerine bu belgedeki tüm kişisel veriler dâhil olmak üzere İçeriği kullanmak, işlemek ve iletmek için gerekli tüm haklara ilişkin münhasır olmayan, telifsiz, gayri kabili rücu, alt lisans verilebilir ve tamamen devredilebilir bir lisans vermektesiniz. Bu Bölüm 6’yı ihlalinizden kaynaklanan herhangi bir talepten, davadan veya dava hakkından doğan her türlü zarar, kayıp, maliyet, para cezası ve masraf (makul avukat ücretleri dâhil olmak üzere) nedeniyle Xerox’un ve lisansörlerinin zarar görmesini engelleyecek ve bu tarafların zararını tazmin edeceksiniz. Xerox’un takdiri doğrultusunda ve masrafları sadece size ait olmak üzere, Xerox’tan bildirim aldıktan sonra bu tür muameleler karşısında müdahale veya müdafaa edeceksiniz.
e. Bulut Tabanlı Uygulamaları kullanarak İçeriğin İnternet tabanlı, üçüncü taraf bilgi işlem kaynakları ve ortamınız dışında mevcut altyapı aracılığıyla iletilebileceğini ve bulunduğunuz bölgeye bağlı olarak ABD veya İrlanda’da işleneceğini tasdik ve kabul eder ve izin verirsiniz.  Ek olarak ve yukarıdaki hükümlerin genel niteliğini sınırlamaksızın, Xerox’un tamamen kendi takdiri doğrultusunda, ABD, İrlanda veya Xerox, bağlı kuruluşları, yan kuruluşları, alt yüklenicileri, temsilcileri ve ortaklarının tesislerinin bulunduğu diğer herhangi bir ülkede Hesap Bilgilerinizin ve İçeriğin iletilmesini, saklanmasını ya da işlenmesini düzenleyebileceğini tasdik edersiniz.  Bu Anlaşmaya aykırı herhangi bir hükme bakılmaksızın, İçerikten ve İçeriğin iletilmesi için geçerli tüm yasalar, kurallar ve devlet yönetmeliklerine (veri gizliliği ve ihracat kontrolüyle ilgili olanlar dâhil) uymaktan sadece siz sorumlusunuz ve öyle de kalacaksınız.  

7. GARANTİ REDDİ. YAZILIMIN, XEROX VEYA LİSANSÖRLERİ TARAFINDAN HERHANGİ BİR GARANTİ VERİLMEDEN “OLDUĞU GİBİ” SAĞLANDIĞINI TASDİK VE KABUL EDERSİNİZ. XEROX VE LİSANSÖRLERİ, BELİRLİ BİR AMACA UYGUNLUK, TİCARİ DEĞER VEYA ÜÇÜNCÜ TARAF HAKLARININ İHLAL EDİLMEMESİ DÂHİL ANCAK BUNLARLA SINIRLI OLMAMAK ÜZERE YASALARDAN VEYA BAŞKA ŞEKİLDE DOĞAN AÇIK YA DA ZIMNİ HER TÜRLÜ GARANTİYİ AÇIKÇA REDDEDER. XEROX VE LİSANSÖRLERİ, YAZILIMIN ÖZEL GEREKSİNİMLERİNİZİ KARŞILACAĞINI, KESİNTİSİZ VEYA HATASIZ ÇALIŞACAĞINI YA DA YAZILIMDAKİ KUSURLARIN DÜZELTİLECEĞİNİ VEYA DÜZELTİLEBİLECEĞİNİ GARANTİ ETMEZ. XEROX ÜRÜNLERİNİN HİZMET SAĞLAYICILARI, DİSTRİBÜTÖRLERİ, SATICILARI, BAYİLERİ VE DİĞER ARACILARI DÂHİL ANCAK BUNLARLA SINIRLI OLMAMAK ÜZERE XEROX DIŞINDAKİ KİŞİLERİN VERDİĞİ TÜM BEYAN VE GARANTİLER REDDEDİLİR. BURADA BELİRTİLEN GARANTİ RETLERİ BAZI YARGI ALANLARINDA GEÇERLİ OLMAYABİLİR, BU DURUMDA BU BELGEDE BELİRTİLEN GARANTİLER YÜRÜRLÜKTEKİ YASANIN GEREKTİRDİĞİ ASGARİ ÖLÇÜDE GEÇERLİ OLACAKTIR.

8. YÜKÜMLÜLÜK SINIRLAMASI. Her ne sebeple uğramış olursanız olun karşılaştığınız tüm zararlar için Xerox'un ve lisans verenlerinin Uygulamalara sahip olmanızdan ya da onu kullanmanızdan doğan ya da bunlarla ilgili yükümlülükleri ya da Xerox'un bu Anlaşmadan doğan diğer yükümlülükleri ve sizin özel çözümleriniz, Xerox’a Yazılım için bilfiil ödenmiş olan gerçek miktardan ya da 10,00 Amerikan dolarından yüksek olamaz. HİÇBİR KOŞUL ALTINDA XEROX VE LİSANSÖRLERİ, BU ANLAŞMANIN KONUSUNDAN KAYNAKLANAN VEYA BUNUNLA İLGİLİ OLAN HERHANGİ BİR ÖZEL, DOLAYLI, TESADÜFİ VEYA NETİCE KABİLİNDEN DOĞAN ZARAR (VERİ KAYBI, KÂR KAYBI YA DA İŞ KESİNTİSİ DÂHİL ANCAK BUNLARLA SINIRLI OLMAMAK ÜZERE) NEDENİYLE, BU TÜR BİR ZARARIN MEYDANA GELME OLASILIĞINDAN HABERLERİ OLSA DA VE YUKARIDAKİ HÜKÜMDE BELİRTİLEN ÇARE ESAS AMACINI YİTİRSE DE SİZE KARŞI YÜKÜMLÜ OLMAYACAKTIR. BU ANLAŞMADA BELİRTİLEN YÜKÜMLÜLÜK SINIRLAMALARI BAZI YARGI ALANLARINDA VE DOLAYISIYLA SİZİN İÇİN GEÇERLİ OLMAYABİLİR; BU DURUMDA XEROX VE LİSANSÖRLERİNİN YÜKÜMLÜLÜĞÜ YASALARIN GEREKTİRDİĞİ ASGARİ ÖLÇÜDE OLACAKTIR.

9. Süre ve Fesih. Bu Anlaşmada verilen lisansın süresi Yazılımı indirdiğiniz, yüklediğiniz, etkinleştirdiğiniz veya başka şekilde aldığınız tarihte (hangisi daha önceyse) başlayacak ve bu Anlaşmanın hükümlerine uyduğunuz sürece devam edecektir. Bu Anlaşmada verilen lisans: (i) Yazılımın yüklü olduğu ekipmanı artık kullanmamanız veya bu ekipmanın artık size ait olmaması ya da Yazılımın yüklü olduğu ekipmanı kiraya vermeniz halinde, ilk kiralayan kişinin ekipmanı artık kullanmadığı veya ekipmanın artık kendisine ait olmaması durumunda derhâl, (ii) Yazılımın yüklü olduğu ekipmanı kiralamanıza veya kiraya vermenize ilişkin herhangi bir anlaşma feshedildiğinde ya da (iii) Anlaşmayı ihlal etmeniz halinde derhâl feshedilecektir. Anlaşma hangi nedenle feshedilirse edilsin, Yazılımı, yedek kopyanızı ve Xerox tarafından bu Anlaşma kapsamında sağlanan veya erişilebilir kılan tüm materyalleri, Xerox’un takdirine bağlı olarak, ekipmanınızdan kaldıracak ve iade veya imha edeceksiniz.

10. ABD Devleti Kısıtlı Hakları. Yazılım, Kısıtlı Haklar ile sunulur. Federal Devletin bu haklara saygı duyması için gerekli tüm şartları karşılamayı kabul edersiniz. Yazılımın ve beraberindeki belgelerin ifşası, kullanılması ve çoğaltılması, 52.227-19 sayılı Federal Tedarik Yönergesinin Ticari Bilgisayarlara İlişkin Kısıtlı Haklar maddesinde veya 252.227-7013 sayılı Savunma Bakanlığı Federal Tedarik Yönergeler Ekinde belirtilen kısıtlamalara tabidir. Yazılım, tamamen özel harcamalarla geliştirilmiş bir ticari bilgisayar yazılımıdır. Yazılımın Devlet tarafından kullanılması bu Anlaşmanın hüküm ve koşullarına göre daha da kısıtlıdır.

11. Bölünebilirlik. Bu Anlaşmanın herhangi bir hükmü herhangi bir devletin yasaları, kuralları, emirleri veya yönetmelikleri ya da herhangi bir eyalet mahkemesi veya federal mahkemenin nihai kararı çerçevesinde geçersiz olarak kabul edilirse bu durum geçersiz kabul edilmeyen diğer hükümlerin uygulanmasını etkilemeyecektir. Burada yer alan herhangi bir hükmün yürürlükteki herhangi bir yasa çerçevesinde yetkili makamlar tarafından geçersiz, yasa dışı veya uygulanamaz olarak beyan edilmesi durumunda, geçersiz, yasa dışı ya da uygulanamaz olduğu beyan edilen bu tür bir hükmün Tarafların niyetine uygun şekilde yasal olarak değiştirildiği varsayılacaktır.

12. Feragat Edilemeyen Hususlar. Bu Anlaşma kapsamındaki herhangi bir hakkın veya çarenin herhangi bir tarafça ertelenmesi ya da kullanılmaması bu tür bir hak veya çare ya da başka bir hak veya çareden feragat edildiği anlamına gelmeyecektir. Tarafların bu Anlaşma kapsamındaki tüm hakları munzam hak niteliğindedir ve ayrı ayrı veya aynı zamanda kullanılabilir.

13. Tabi Olunan Yasa. Bu Anlaşma, hukukun seçimi hükümlerine bakılmaksızın New York Eyaleti yasalarına göre yorumlanacak ve anlaşmazlıklar New York Eyaletinde bulunan mahkemeler tarafından hükme veya başka şekilde karara bağlanacaktır. Uluslararası Satım Sözleşmelerine İlişkin Birleşmiş Milletler Antlaşması, bu Anlaşma için geçerli değildir. Yerel yasalar, ikamet ettiğiniz ülkenin belirli yasalarının, Bu Anlaşmanın ikamet ettiğiniz ülkenin yasalarına tabi olmasını gerektirmesi dâhil ancak bununla sınırlı olmamak üzere, bu Anlaşmanın bazı bölümleri için geçerli olmasını gerektirebilir. 

14. İhracat Kontrolü (i) ABD Hükümetinin ambargo uyguladığı ya da ABD Federal Yönetmelikler Kanunu’nun 15. Başlık, 740. Bölüm, Ek 1’de yer akab E Grubu ülkelerden birinde bulunmadığınızı ve (ii) ABD Hükümetinin yasaklanmış veya kısıtlanmış taraflar listesinde yer almadığınızı beyan ve tekeffül etmektesiniz.  Yazılımı, Amerika Birleşik Devletleri yasaları, Yazılımı edindiğiniz yargı alanının yasaları ve yürürlükteki diğer yasa ve yönetmelikler tarafından izin verilen şekiller dışında kullanamaz, ihraç edemez, yeniden ihraç edemez, ithal edemez, satamaz, yayınlayamaz veya aktaramazsınız.  

15. Anlaşmanın Bütünlüğü. Bu Anlaşma, taraflar arasında bu belgenin konusuyla ilgili anlaşmanın tamamını oluşturur ve taraflar arasında daha önce yapılan sözlü veya yazılı tüm anlaşmaların, mutabakatların, müzakerelerin ve tartışmaların yerine geçer. Bu anlaşmadaki hiçbir değişiklik veya tadil, yazılı olmadığı ve her iki tarafın usulünce yetkilendirilmiş temsilcisi tarafından imzalanmadığı sürece bağlayıcı olmayacaktır.
